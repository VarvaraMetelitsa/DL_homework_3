Использовала регулярное выражение: ^\W\s* заменила на пустой значок, нажав "заменить все".
Использовала регулярное выражение: ([.,;:!?]) заменила все вхождения на \1
Использовала регулярное выражение: [А-Я][а-я]*славу?а?ы?е?и?ъ?ь?(ль|ля|ли|лъ|нь|омъ|ом|ци|цю)?, всего упоминаний о князьях и городах нашла 95 + 1 слово "Прославляюща"
Использовала регулярное выражение: Новъ???а?у?городъ???а?у?, всего упоминаний о Новгороде нашла 19.

ПОВ?СТЬ ВРЕМЕННЫХЪ Л?Т ЧЕРНОРИЗЦА ФЕДОСЬЕВА МАНАСТЫРЯ ПЕЧЕРЬСКАГО,   [1] ОТКУДУ ЕСТЬ ПОШЛА РУСКАЯ ЗЕМЛЯ <. . . > И ХТО В НЕЙ ПОЧАЛЪ П?РВ?Е КНЯЖИТИ, И ОТКУДУ РУСКАЯ ЗЕМЛЯ СТАЛА ЕСТЬ
Се начнемь пов?сть сию. 
По потоп? бо 3-е сынове Ноеви розд?лиша земьлю: Симъ, Хамъ, Афетъ. Яся въстокъ Симови: [2] Перьсида, Ватрь, доже и до Иньдикия в долготу, и в широту и до Нирокуриа, якоже рещи от въстока доже и до полуднья, и Сурия, и Мидиа по Ефратъ р?ку, и Вавилонъ, Кордуна, асуриан?, Месопотамиа, Аравиа Стар?йшая, Елумаисъ, Индия, Аравия Силная, Кулии, Комагины, Финикия вся. 
Хамови же яся полуденья часть: Егупетъ, Ефиопья, прилежащия къ Индомъ, другая же Ефиопья, из неяже исходить р?ка ефиопьскаа Чермьна, текущия на въстокъ, Фива, Луви, прилежащи доже до Куриния, Мармариа, сурит?, Ливуи другая, Нумидия, Масурия, Мавритания, противу сущи Гадир?. Сущимъ же къ встоком имать Киликию, Памфилию, Писидию, Мосию, Лукаонию, Фругию, Камалию, Ликию, Карию, Лудию, Масию другую, Троаду, Солиду, [3] Вифунию, Старую Фругию. И островы пакы имать: Сарданию, Критъ, Купръ, и р?ку Гиону, зовемую Нилу. 
А Афетови же яся полунощная страна и западная: Мидия, Олъвания, Армения Малая и Великая, Каподокия, Фефлагони, Галатия, Кольхысъ, Воспорий, меоти, дереви, сармати, тавриани, Скуфия, фраци, Македония, Далматия, молоси, Фесалия, Локрия, Пеления, яже и Полопонисъ наречется, Аркадия, Ипириноя, Илурикъ, словене, [4] Лухития, Аньдриакия, Аньдриатиньска пучина. Имать же и островы: Вританию, Сикелию, Евию, Родона, Хиона, Л?звона, Куфирана, Закуньфа, Кефалиния, Ифакину, Керкуру, и часть всякоя страны, [5] и нарицаемую Онию, и р?ку Тигру, текущюю межи Миды и Вавилономъ; до Понетьского моря, [6] на полунощныя страны, Дунай, Днепръ и Кавькасийскыя горы, рекше Угорьскыя, [7] и оттуда, рекше, доже и до Днепра, и прочаая р?кы: Десна, Припеть, Двина, Волховъ, Волга, иже идеть на въстокъ, въ часть Симову. Въ Афетови же части с?дить русь, чюдь и вси языц?: меря, мурома, всь, мордва, заволочьская чюдь, пермь, печера, ямь, югра, литва, зимигола, корсь, л?тьгола, либь. [8] Ляхов? же, и пруси[9] и чюдь прис?дять к морю Вяряскому. По сему же морю с?дять варязи[10] с?мо къ вьстоку до пред?ла Симова, по тому же морю с?дять къ западу до земли Агаряньски[11] и до Волошьскые. [12]
Афетово же кол?но и то: варязи, свеи, урмане, гот?, [13] русь, аглян?, галичан?, [14] волохове, [15] римлян?, н?мци, корлязи, [16] венедици, фрягов? и прочии, прис?дять от запада къ полуденью и със?дятся съ племенем Хамовомъ. 
Симъ же, и Хамъ и Афетъ, разд?ливше землю, и жребии метавше, не переступати никомуже въ жребий братень, и живяху кождо въ своей части. И бысть языкъ единъ. И умножившимся челов?ком на земли, и помыслиша создати столпъ до небеси въ дни Нектана и Фалека. И събравшеся на м?ст? Сенарь поле здати <. . . > столпъ до небесе и городъ около его Вавилонъ, и здаша столпъ за 40 л?т, и не св?ршенъ бысть. И сниде Господь Богъ вид?ть город и столпа, и рече Господь: «Се родъ единъ и языкъ единъ». И см?си Богъ языкы, и разд?ли на 70 и на два языка, и расс?я по всей земли. По разм?шеньи же языкъ Богъ в?тромъ великомъ раздруши столпъ, и есть останокъ его межи Асура и Вавилона, и есть въ высоту и въ шириню лакотъ 5433 локотъ, въ л?та многа хранимъ останокъ. [17]
По раздрушении же столпа и по разд?лении языкъ прияша сынове Симовы въсточныя страны, а Хамовы же сынове полуденныа страны. Афетови же сынове западъ прияша и полунощьныя страны. От сихъ же 70 и дву языку бысть языкъ словенескъ, от племени же Афетова, нар?цаем?и норци, [18] иже суть словен?. 
По мноз?хъ же времен?хъ с?л? суть словени по Дунаеви, кде есть нын? Угорьская земля и Болгарьская. От т?хъ словенъ разидошася по земьли и прозвашася имены своими, кде с?дше на которомъ м?ст?. Яко пришедше с?доша на р?ц? именемъ Морав?, и прозвашася морава, а друзии чес? нарекошася. А се ти же слов?не: хорвати б?лии, серпь и хорутане[19] Волохомъ бо нашедшим на словены на дунайскые, и с?дшимъ в нихъ и насиляющимъ имъ. [20] Слов?не же ови пришедше и с?доша на Висл?, и прозвашася ляхов?, а от т?хъ ляховъ прозвашася поляне, ляхов? друзии — лютиц?, инии мазовшане, а инии поморяне. [21]
Такоже и т? же слов?не, пришедше, с?доша по Днепру и наркошася поляне, а друзии деревляне, зане с?доша в л?с?хъ, а друзии с?доша межи Прип?тью и Двиною и наркошася дреговичи, и инии с?доша на Двин? и нарекошася полочане, р?чькы ради, яже втечеть въ Двину, именемь Полота, [22] от сея прозвашася полочан?. Слов?не же с?доша около озера Илмера, и прозвашася своимъ именемъ, и сд?лаша городъ и нарекоша и? Новъгородъ. А друзии же с?доша на Десн?, и по Семи, [23] и по Сул?[24] и наркошася с?веро. [25] И тако разидеся словенескъ языкъ, т?мьже и прозвася словеньская грамота. 
Поляномъ же живущим о соб? по горамъ симъ, и б? путь из Варягъ въ Гр?кы, и изъ Гр?къ по Днепру, и в?рхъ Дн?пра волокъ до Ловоти, и по Ловоти внити в Илмерь озеро великое, из негоже озера потечеть Волховъ и втечеть въ озеро великое Нево, и того озера внидет устье в море Варяское. [26] И по тому морю внити доже и до Рима, а от Рима прити по тому же морю къ Цесарюграду, и от Царяграда прити в Понтъ море, в неже втечет Дн?пръ р?ка. Дн?пръ бо течеть изъ Воковьского л?са, [27] и потечеть на полудни, а Двина изъ того же л?са потечет, и идеть на полуночье и внидет в море Варяское. Ис того же л?са потечеть Волга на въстокъ и вътечет седьмьюдесятъ жерелъ в море Хвалийское. [28] Т?мьже из Руси можеть ити по Волз? в Болгары и въ Хвалисы, и на въстокъ доити въ жеребий Симовъ, а по Двин? въ Варягы, а изъ Варягъ и до Рима, от Рима же и до племени Хамова. А Днепръ втечет в Понтеское море треми жералы, иже море словеть Руское, по нему же училъ святый апостолъ Андр?й, братъ Петровъ. 
Якоже ркоша, Андр?ю учащю в Синопии, пришедшю ему в Корсунь, увид?, яко ис Коръсуня близъ устье Дьн?пръское, и въсхот? поити в Римъ, и приде въ устье Днепръское, и оттол? поиде по Дн?пру гор?. [29] И по приключаю приде и ста подъ горами на берез?. И заутра, въставъ, рече к сущимъ с нимъ ученикомъ: «Видите горы сия?  Яко на сихъ горахъ въсияеть благодать Божия: имать и городъ великъ быти и церкви мьногы имат Богъ въздвигнути». И въшедъ на горы сиа, и благослови я, и постави крестъ, и помолився Богу, и сл?зе съ горы сея, идеже посл?же бысть Киевъ, и поиде по Дн?пру гор?. И приде въ словены, идеже нын? Новъгород, и вид?въ люди ту сущая, какъ ихъ обычай и како ся мыють и хвощются, и удивися имъ. И иде въ Варягы, и приде в Римъ, испов?да, елико научи и елико вид?, и рече имъ: «Дивно вид?хъ землю словеньску, идущю ми с?мо. Вид?хъ бан? древяны, и пережьгуть я велми, и съвлекутся, и будуть нази, и обольются мытелью, и возмуть в?никы, и начнуть хвостатися, и того соб? добьють, одва выл?зуть еле живы, [30] и обольются водою студеною, и тако оживут. И тако творять по вся дни, не мучими никымже, но сами ся мучать, и то творят не мытву себ?, а <. . . > мученье». [31] И се слышавше, дивляхуся. Андр?й же, бывъ в Рим?, приде въ Синопию. 
Поляномъ же живущиим о соб? и влад?ющимъ роды своими, яже и до сея братья бяху поляне, и живяху кождо съ родом своимъ на своихъ м?стехъ, волод?юще кождо родомъ своимъ. И быша 3 брата: а единому имя Кий, а другому Щекъ, а третьему Хоривъ, и сестра ихъ Лыб?дь. И с?дяше Кий на гор?, кд? нын? увозъ Боричевъ, [32] а Щекъ с?дяше на гор?, кд? нын? зовется Щековица, а Хоривъ на третьей гор?, отнюду же прозвася Хоривица. Створиша городокъ во имя брата ихъ стар?йшаго и наркоша и? Киевъ. [33] И бяше около города л?съ и боръ великъ, и бяху ловяще зв?рь, бяхуть бо мудр? и смыслени, и нарицахуся поляне, от нихъ же суть поляне — кияне и до сего дни. 
Инии же, не в?дуще, ркоша, яко Кий есть перевозникъ бысть, у Киева бо перевозъ бяше тогда съ оноя страны Днепра, т?мь глаголаху: «На перевозъ на Киевъ». Аще бо былъ перевозникъ Кый, то не бы ходилъ къ Цесарюграду. Но сий Кий княжаше в роду своем, и приходившю ему къ цесарю — не св?мы, но токмо о с?мъ в?мы, якоже сказають: яко велику честь приялъ есть от цесаря, которого не в?мъ и при котором приходи цесари. [34] Идущю же ему опять, приде къ Дунаеви, и възлюби м?сто, и сруби городокъ малъ, и хотяше с?сти с родомъ своимъ, и не даша ему близъ живущии; еже и донын? нар?чють дунайци городище Киев?ць. Киеви же пришедшю въ свой городъ Киевъ, ту и сконча животъ свой, и брата его — Щекъ и Хоривъ, и сестра ихъ Лыб?дь ту скончашася. 
И по сей братьи почаша д?ржати родъ ихъ княжение в поляхъ, а въ деревляхъ свое, а дрьговичи свое, а слов?не свое въ Нов?город?, а другое на Полот?, иже и полочан?. От сихъ же и кривичи, иже с?дять на верхъ Волгы, и на в?рхъ Двины и на в?рхъ Дн?пра, ихъже и городъ есть Смол?нескъ; туда бо с?дять кривичи. Таже с?веро от них. На Б?л? озер? с?дять в?сь, а на Ростов? озер? меря, а на Клещин? озер?[35] с?дять м?ря же. А по Оц? р?ц?, кде втечеть въ Волгу, языкъ свой — мурома, и черемиси свой языкъ, и мордва свой языкъ. Се бо токмо слов?нескъ языкъ в Руси: поляне, деревляне, новъгородьци, полочане, дьрьговичи, с?веро, бужане, зане с?дять по Бугу, посл?же же волыняне. 
И се суть инии языц?, иже дань дают Руси: чудь, весь, меря, мурома, черемись, мордва, п?рмь, печера, ямь, литва, зим?гола, корсь, нерома, либь: си суть свой языкъ имуще, от кол?на Афетова, иже живуть на странахъ полунощныхъ. 
Словеньску же языку, якоже ркохом, живущю на Дунаи, придоша от скуфъ, рекше от козаръ, рекомии болгаре, и с?доша по Дунаеви, нас?лниц? словеномъ б?ша. А посемъ придоша угре б?лии и насл?диша землю слов?ньскую, прогнавше волохы, иже б?ша приял? землю словеньску. Си бо угри почаша быти пр-Ираклии цесари, иже ходиша на Хоздроя, цесаря п?рьскаго. [36] В си же времена быша и обре, [37] иже воеваша на цесаря Ираклия и мало его не яша. Си же обри воеваша на слов?ны и примучиша дул?бы, [38] сущая слов?ны, и насилье творяху женамъ дул?бьскымъ: аще по?хати бяше обрину, не дадяше въпрячи коня, ни волу, но веляше въпрячи 3, или 4, ли 5 женъ в тел?гу и повести обрина, и тако мучаху дул?бы. Бяху бо обри т?ломъ велиц?, а умомъ горди, и потреби я Богъ, и помроша вси, и не оста ни единъ обринъ. И есть притча в Руси и до сего дни: погибоша аки обри, ихъ же н?сть ни племене, ни насл?дка. По сихъ бо придоша печениз?, [39] и пакы идоша угри чернии[40] мимо Киевъ посл?же при Ольз?. 
Поляномъ живущимъ о себ?, якоже ркохомъ, сущии от рода слов?ньска и наркошася поляне, а деревляне от словенъ же и нарекошася древляне; радимичи бо и вятичи от ляховъ. Бяста бо два брата в ляс?хъ: Радимъ, а другый Вятко, и, пришедша, с?доста: Радимъ на Съжю, и прозвашася радимичи, а Вятко с?де своимъ родомъ по Оц?, от него прозвашася вятичи. И живяху в мир? поляне, и древляне, и северо, и радимичи, и вятичи и хорвати. [41] Дул?би же живяху по Бугу, кде нын? волыняне, а уличи, тиверци с?дяху по Бугу и по Дн?пру, [42] и прис?дяху къ Дунаеви. И б? множество ихъ, с?дяху бо по Бугу и по Днепру оли до моря, и суть городы ихъ и до сего дне, да то ся зовяху от Гр?къ Великая скуфь. [43]
Им?яхуть бо обычая своя и законы отець своихъ и предания, кождо своя норовъ. Поляне бо своихъ отець обычай имяху тихъ и кротокъ, и стыд?нье къ снохамъ своимъ и къ сестрамъ, и къ матеремъ своим, и снохы къ свекровамъ своимъ и къ д?веремъ велико стыд?нье имуще. И брачный обычай им?аху: не хожаше женихъ по нев?сту, но привожаху вечеръ, а заутра приношаху что на ней вдадуче. А деревляни живяху зв?рьскымъ образомъ, живуще скотьскы: и убиваху другъ друга, ядуще все нечисто, и браченья в нихъ не быша, но умыкаху у воды д?вица. А радимичи, и вятичи и северо одинъ обычай имяху: живяху в л?с?, якоже всякый зв?р, ядуще все нечисто, и срамословье в нихъ предъ отьци и пред снохами, и бьраци не бываху в нихъ, но игрища межю селы, и схожахуся на игрища, на плясанья и на вся б?совьскыя п?сни, и ту умыкаху жены соб?, с неюже кто св?щевашеся. Имяхут же по дв? и по три жены. И аще кто умряше, творяху трызну надъ нимь, и посемъ творяху кладу велику, и възложать на кладу мертв?ца и съжигаху, и посемъ, събравше кости, вложаху въ <. . . > ссудъ малъ и поставляху на столп? на путехъ, иже творять вятичи и нын?. Си же обычаи творяху и кривичи и прочии погании, не в?дуще закона Божиа, но творяху сами себ? законъ. 
Глаголеть Георгий в л?тописьц?: [44] «Ибо комуждо языку ов?мь законъ исписанъ есть, другымъ же обычая, зане безаконнымъ отечьствиемь мнится. От нихъ же п?рьвое сирии, живущии на кон?ць земля, законъ имуть отець своих и обычая: не любод?яти, ни пр?любод?яти, ни красти, ни клеветати, ли убити, ли зло д?яти всема отинудь. Законъ же и у ктириянъ, глаголемии върахмане и островичи, [45] иже от прад?дъ показаньемь и благочестьемь мясъ не ядуще, ни вина пьюще, ни блуда творяще, никакояже злобы творяще, страха ради многа. Ибо яв? таче прилежащим к нимъ индомъ: убийствод?ица, скв?рнотворящии, гн?вливи паче естьства; въ нутрен?йший же стран? ихъ челов?кы ядуще и страньствующихъ убиваху, паче же ядять яко пси. Етеръ же законъ халд?емь[46] и вавилоняномъ: матери поимати, и съ братними чады блудъ д?яти, и убивати. Всяко бестудьное д?яние яко доброд?телье мнятся д?юще, любо аще и далече страны своея будут. 
Инъ же законъ гилиомъ: [47] жены у нихъ орють, и хоромы зижють, и мужьскыя д?ла творять, но и любы творить елико хощеть, не възд?ржаемы от мужий своихъ отинудь, ни зазрятъ. В нихъ же суть и хоробры жены ловити зв?р? кр?пькы. Влад?ють жены мужьми своими и въдобьляють ими. Въ Вритании же мнози мужи съ единою женою спять, тако же и многыя жены съ единымъ мужемъ похотьствують и безаконьная законъ отець творять независтьно и невъзд?ржанно. 
Амазоняни[48] же мужа не имуть, акы скотъ бесловесный, но единою л?том к вешнимъ днемъ оз?мьствени будуть и съчитаються съ окр?стныхъ <. . . > мужи, яко н?которое имъ торжество и велико празднество время т? мнять. От нихъ заченшим въ чрев?, и пакы разб?гнутся отсюду вси. Въ время же хотящимъ родити, аще родится отроча — погубять и?, аще ли д?вическъ полъ, то въздоять и прил?жьно и въспитают». 
Якоже се и нын? при насъ половци законъ д?ржать отець своихъ: кровь проливати, а хвалящеся о семъ, и ядуще мертвечину и всю нечистоту, хомякы и сусолы, и поимають мачехы своя и ятрови, и ины обычая отець своихъ. Но мы же, християне, елико земль, иже в?рують въ святую Троицю, и въ едино крещение, и въ едину в?ру, законъ имамъ одинъ, елико в Христа кр?стихомъся и въ Христа облекохомся. 
По сихъ же л?техъ, по смерти братья сея, быша обидими деревляны и ин?ми околными. И наидоша я козаре, [49] с?дящая в л?с?хъ на горах, и ркоша козар?: «Платите намъ дань». Здумавше же поляне и вдаша от дыма мечь. И несоша козар? къ князю своему и къ стар?йшинамъ своим и р?ша имъ: «Се, нал?зохомъ дань нову». Они же р?ша имъ: «Откуду? », Они же р?ша имъ: «В л?с? на горах, над р?кою Дн?прьскою». Они же ркоша: «Что суть вдал?? » Они же показаша мечь. И р?ша старц? козарьстии: «Не добра дань, княже!  Мы доискахомся оружьемь одиноя страны, р?кше саблями, а сихъ оружье обоюду остро, рекше мечи. Си имуть имати и на нас дань и на ин?хъ странахъ». Се же събысться все: не от своея воля ркоша, но от Божия извол?нья. Яко и при фараон?, цесари егупетьстемь, егда приведоша Моис?я пред фараона, и ркоша старци фараони: «Сий хощеть смирити область Егупетьску»; якоже и бысть: погыбоша егуптян? от Моис?я, а п?рв?е б?ша работающе имъ. [50] Тако и си: п?рв?е влад?ша, а посл?д? сам?ми влад?ют; якоже и бысть: волод?ють бо козары русьстии князи и до днешняго дне. 
В л?то 6360, индикта 15, [51] наченшю Михаилу цесарьствовати, [52] нача ся прозывати Руская земля. О семъ бо ув?дахом, яко при сем цесари приходиша Русь на Цесарьград, якоже писашеть в л?тописании гр?цком Т?мьже и отсел? почнем и числа положим, яко от Адама до потопа л?т 2242, а от потопа до Аврама л?т 1082, от Аврама до исхожения Моис?ева л?тъ 430; от исхожения Моис?ова до Давида л?т 601, от Давида и от начала царства Соломоня до пл?нения Иеросалимова л?т 448, от пл?нения до Александра л?т 318, от Лександра до Христова рожества л?т 333, от Христова рожьства до Костянтина л?т 318, от Костянтина же до Михаила сего л?т 542. [53] От п?рьваго л?та Михаила сего до п?рваго л?та Олгова рускаго князя, л?т 29, от п?рваго л?та Олгова, понел?же с?де в Киев?, до п?рваго л?та Игорева л?то 31, от п?рваго л?та Игорева до п?рваго л?та Святославля л?т 33, от п?рваго л?та Святославля до п?рваго л?та Ярополча л?т 28, Ярополкъ княжи л?т 8, Володимеръ княжи л?т 37, Ярославъ княжи л?т 40. Т?мьже от смерти Святославля до смерти Ярославли л?т 85, от смерти Ярославли до смерти Святополчи л?т 60. [54]
Но мы на предлежащее възъвратимся и скажемъ, что ся уд?яло в л?та си, якоже преже почали бяхомъ п?рвое л?то Михаила, и по ряду положимъ числа. 
В л?то 6361-е. В л?то 6362-е. В л?то 6363-е. В л?то 6364-е. В л?то 6365-е. 
В л?то 6366-е. Михаилъ цесарь изыде с вои берегом и моремъ на болъгары. Болгар(е) же увид?вьше, не могоша стати противу, креститися просиша, покорятися гр?ком. Цесарь же крести князя ихъ и бояры вся и миръ сътвори съ болгары. [55]
В л?то 6367. Имаху дань варязи, приходяще изъ заморья, на чюди, и на слов?нехъ, и на меряхъ и на вс?хъ, кривичахъ. [56] А козаре имахуть на полянех, и на с?верехъ, и на вятичихъ, имаху по б?л? и в?верици[57] тако от дыма. 
В л?то 6368. В л?то 6369. 
В л?то 6370. И изгнаша варягы за море, и не даша имъ дани, и почаша сами в соб? волод?ти. И не б? в нихъ правды, и въста родъ на род, и быша усобиц? в них, и воевати сами на ся почаша. И ркоша: «Поищемъ сами в соб? князя, иже бы волод?лъ нами и рядилъ по ряду, по праву. » Идоша за море к варягом, к руси. Сице бо звахуть ты варягы русь, яко се друзии зовутся свее, друзии же урмани, аньгляне, ин?и и готе, тако и си. [58] Ркоша руси чюдь, словен?, кривичи и вся: «Земля наша велика и обилна, а наряда въ ней н?тъ. Да поидете княжить и волод?ть нами». И изъбрашася трие брата с роды своими, и пояша по соб? всю русь, и придоша къ слов?номъ п?рв?е. И срубиша город Ладогу. И с?де стар?йший в Ладоз? Рюрикъ, а другий, Синеусъ на Б?л? озер?, а трет?й Труворъ въ Изборьсц?. [59] И от т?хъ варягъ прозвася Руская земля. По дъвою же л?ту умре Синеусъ и братъ его Труворъ. И прия Рюрикъ власть всю одинъ, и пришед къ Ильмерю, и сруби город надъ Волховом, и прозваша и? Новъгород, и с?д? ту, княжа, и раздая мужемъ своимъ волости и городы рубити: овому Полътескъ, овому Ростовъ, другому Б?лоозеро. И по т?мь городомъ суть находниц? варязи; п?рвии населници в Нов?город? словен?, и в Полотьск? кривичи, Ростов? меряне, Б?л?озер? весь, Муром? мурома. И т?ми вс?ми обладаше Рюрикъ. 
И бяста у него два мужа, не племени его, но боярина, и та испросистася къ Цесарюграду с родом своимъ. И поидоста по Дънепру, идуче мимо и узр?ста на гор? городокъ. И въспрошаста, ркуще: «Чий се городъ? » Они же ркоша: «Была суть три братья — Кий, Щекъ, Хоривъ, иже сд?лаша городъ сий, и изъгыбоша, а мы с?димъ род ихъ, [60] и платимы дань козаром». Асколдъ же и Диръ остаста в городе семъ, и многы варягы съвокуписта и начаста влад?ти польскою землею, Рюрику же княжящу в Нов?город?. 
В л?то 6371. В л?то 6372. В л?то 6373. 
В л?то 6374. Иде Асколдъ и Диръ на Гр?кы, и приде въ 14 л?то ( Михаила цесаря. [61] Цесарю же отшедъшю на агаряны, [62] и дошедшю ему Черное р?кы, [63] в?сть епархъ[64] посла ему, яко русь идеть на Цесарьград, и воротися цесарь. Си же внутрь Суда[65] вшедъше, много убийство християномъ створиша, и въ двою сту кораблий Цесарьград оступиша. Цесарь же одва в городъ вниде, и с патриарьхом Фотиемъ[66] къ сущий церкви святий Богородици Вълахерни всю нощь молитву створиша, такоже божественую ризу святыя Богородица с п?сьн?ми изнесъше, в р?ку омочиша. [67] Тишин? сущи и морю укротившюся, абье буря с в?тром въста, [68] и волнамъ великымъ въставшим засобь, и безъбожных руси корабля смяте, и къ берегу прив?рже, и изби я, яко малу ихъ от таковыя б?ды избыти и въсвояси възвратишася. 
В л?то 6375. 
В л?то 6376. Поча цесарствовати Василий. [69]
В л?то 6377. Крещена бысть вся земля Болгарьская. [70]
В л?то 6378. В л?то 6379. В л?то 6380. В л?то 6381. В л?то 6382. В л?то 6383. В л?то 6384. В л?то 6385. В л?то 6386. 
В л?то 6387. Ум?ршю же Рюрикови предасть княжение свое Олгови, от рода ему суща, въдавъ ему на руц? сына своего Игоря, бяше бо молодъ велми. [71]
В л?то 6388. В л?то 6389. 
В л?то 6390. Поиде Олгъ, поемъ вои свои многы: варягы, чюдь, слов?ны, м?рю, весь, кривичи. И прия городъ Смольнескъ и посади в нем мужь свой. Оттуда поиде внизъ и, пришедъ, взя Любечь, [72] и посади мужь свой. И придоста къ горамъ киевьскымъ, и увид? Олгъ, яко Осколдъ и Диръ княжита, и похорони вои въ лодьях, а другыя назади остави, а самъ приде, нося Игоря молода. И приступль под Угорьское, похоронивъ вои свои, и посла къ Асколду и Диру, глаголя, яко «Гостье есмы, идемъ въ Гр?кы от Олга и от Игоря княжича. Да придета к роду своему, к нам». Асколдъ же и Диръ придоста, и выскакаша вси из лод?й, и рече Олгъ къ Асколъдови и Дирови: «Вы н?ста князя, ни роду княжя, но азъ есмь роду княжа», и вынесоша Игоря: «Сь сынъ Рюриковъ». И убиша Асколъда и Дира, и несоша на гору, и погребоша на гор?, еже ся нын? зоветь Угорьское, идеже нын? Олминъ дворъ; на той могил? поставилъ божницю святаго Николы: и Дирова могила за святою Ориною. [73] И с?де Олегъ, княжа в Киев?, и рече Олегъ: «Се буди мати городом русскымъ». И б?ша у него слов?ни и варязи и прочии, прозвашася русью. Се же Олегъ нача городы ставити, и устави дани слов?ном, и кривичемъ и мерямъ, и устави варягом дань даяти от Новагорода 300 гривенъ на л?то, мира д?ля, еже до смерти Ярославля даяше варягом. 
В л?то 6391. Поча Олегъ воевати на древляны, и примучивъ я, поча на них дань имать по черьн? кун?. 
В л?то 6392. Иде Олегъ на с?вяры, и поб?ди с?веры, и възложи на нихъ дань легъку, и не дасть имъ козаромъ дани даяти, рекъ: «Азъ имъ противенъ, а вамъ не чему». 
В л?то 6393. Посла Олегъ к радимичем, ркя: «Кому дань даете? » Они же р?ша: «Козаром». И рече имъ Олегъ: «Не давайте козаромъ, но мн? давайте». И вдаша Олгови по щелягу, [74] якоже и козаромъ даяху. И б? обладая Олегъ деревляны, полями, радимичи, а со уличи и тиверьци им?яше рать. 
В л?то 6394. 
В л?то 6395. Леонъ царствова, сынъ Васильевъ, иже Левъ прозвася, и брат его Александръ, иже цесарствоваша <. . . > л?т 26. [75]
В л?то 6396. В л?то 6397. В л?то 6398. В л?то 6399. В л?то 6400. В л?то 6401. В л?то 6402. В л?то 6403. В л?то 6404. В л?то 6405. 
В л?то 6406. Идоша угре мимо Киевъ горою, еже ся зоветь нын? Угорьское, и пришедше къ Дн?пру, сташа вежами; б?ша бо ходяще, яко и половци. И пришедше от въстока и устремишася чересъ горы великыя, иже прозвашася горы Угорьскыя, и почаша воевати на живущая ту. С?дяху бо ту преже словене и волохове, переяша землю Волыньскую. [76] Посемъ же угре прогнаша волохы, и насл?диша землю ту, и с?доша съ словеньми, покоривше я подъ ся. И оттол? прозвася земля Угорьска. И начаша воевати угре на Гр?кы, и пополниша землю Фрачьскую и Македоньску доже и до Селуня. [77] И начаша воевати на Мораву и на Чехы. Б? бо единъ языкъ слов?н?скъ: [78] слов?н?, иже с?дяху по Дунаю, ихъже прияша угре, и морава, и чеси, и ляхов?, и поляне, яже нын? зовемая Русь. Симъ бо п?рв?е положены[79] книгы морав?, яже и прозвася грамота словеньская, яже грамота е в Руси и в болгарехъ дунайскых. 
Слов?номъ бо живущимъ кресщеным и княземъ ихъ, Ростиславъ, и Святополкъ и Коцелъ[80] послаша къ цесарю Михаилу, глаголюще: «Земля наша кр?щена, и н?сть в нас учитель, иже бы нас училъ и казалъ, и протолоковалъ святыя книгы. Не разум?емъ бо ни гр?чькому языку, ни латиньскому — оны бо ны инако учать, а друзии — инако, т?мьже не разум?ем книжнаго разума, ни силы ихъ. А послете ны учителя, иже могуть ны сказати книжная словеса и разумъ ихъ». Се слышавъ, Михаилъ цесарь съзъва философы вся и сказа имъ р?чи вся словеньскыхъ князь. И ркоша философы: «Есть мужь в Селуни, именемь Левъ, И суть у него сынове, разумиви язьку словеньску, и хытра два сына у него и философа». Се слышавъ, цесарь посла по ня в Селунь къ Лвови, глаголя: «Пошли к намъ сына своя, Мефедья и Костянтина». [81] Се слышавъ, Левъ въскор? посла я. И придоста къ цесареви, и рече има цесарь: «Се прислалася ко мн? словеньская земля, просяще учителя себ?, иже бы моглъ имъ истолковати святыя книгы, сего бо желают». И умолена быста цесаремъ, и послаша я въ слов?ньскую земьлю къ Ростиславу, и Святополку и Коцьлови. Сима же пришедъшима, начаста съставляти писмена азъбуковьная словеньскы, и преложиста Апостолъ и Еуангелие. И ради быша слов?н?, яко слышаша величья Божия своимъ языком. Посемъ же переложиста Псалтырь и Октаикъ[82] и прочая книгы. Н?ции же начаша хулити словеньскыя книгы, глаголюще, яко: «Не достоить никоторому же языку им?ти буковъ своихъ, разъв? евр?и, и гр?къ и латины, по Пилатову писанию, еже на крест? Господни написа». [83] Се же услышавъ, папежь римьскый[84] похули т?хъ, иже ропьщют на книгы слов?ньскыя, рька: «Да ся исполнит книжное слово: яко “Въсхвалять Бога вьси языци”; другое же: “Вси възглаголють языкы различными величья Божия, якоже дасть им Святый Духъ отв?щевати”. Да аще кто хулить словеньскую грамоту, да будут отлучени от церкве, дондеже исправятся; ти бо суть волци, а не овц?, яже достоить от плодъ познати я и хранитися ихъ. Вы же, чада, Божия послушайте учения и не отринете наказания церковнаго, [85] якоже вы наказалъ Мефедий, учитель вашь». Костяньтинъ же възвратися въспять и иде учить болгарьска языка, а Мефедий оста въ Морав?. Посемь же Коцелъ князь постави Мефедия епископа въ Пании, на м?ст? святаго апостола Андроника, единого от 70, ученика святаго апостола Павла. Мефедий же посади 2 попа борзописца велми, и преложи вся кьнигы исполнь от гр?цька языка въ слов?н?скъ шестью м?сяць, наченъ от марта м?сяца до двунадесяту и 6 дний октября м?сяца. Окончавъ же, достойную хвалу и славу Богу въздасть, дающему таку благодать[86] епископу Мефедью, настолнику Андроникову. Т?мьже слов?ньску языку есть учитель Андроникъ апостолъ. Моравы бо доходилъ и апостолъ Павелъ и училъ ту; ту бо е Илурикъ, егоже доходилъ апостолъ Павелъ, ту бо бяша слов?ни п?рв?е. Т?мьже слов?ньску языку учитель есть Павелъ, от негоже языка и мы есме русь, т?мже и намъ руси учитель есть Павелъ апостолъ, понеже училъ есть языкъ слов?нескъ и поставилъ есть епископа и нам?стника по себ? Андроника слов?ньску языку. А слов?нескъ языкъ и рускый одинъ. От варягъ бо прозвашася Русью, а п?рв?е б?ша слов?не; аще и поляне звахуся, но слов?ньская р?чь б?. Полями же прозвашася, занеже в пол? с?дяху, языкъ слов?ньскый б? имъ единъ. 
В л?то 6407. В л?то 6408. В л?то 6409. 
В л?то 6410. Леонъ цесарь ная угры на болгары. Угре же, нашедше, всю землю Болгарьскую пл?новаху. Семеонъ же, ув?давъ, на угры възвратися, угри противу поидоша и поб?диша болгары, яко одъва Семеонъ въ Деръстеръ уб?жа. [87]
В л?то 6411. Игореви възрастъшю, и хожаше по Олз? и слушаше его, и приведоша ему жену от Плескова, именемь Ольгу. 
В л?то 6412. В л?то 6413. В л?то 6414. 
В л?то 6415. Иде Олегъ на Гр?кы, Игоря оставивъ Кыев?. [88] Поя же множьство варягъ, и слов?нъ, и чюди, и кривичи, и мерю, и поляны, и с?веро, и деревляны, и радимичи, и хорваты, и дул?бы, и тиверци, яже суть толковины; [89] си вси звахуться Великая скуфь. [90] И сь с?ми всеми поиде Олегъ на кон?хъ и в корабл?х, и б? числомъ кораблий 2000. И приде къ Цесарюграду, и гр?ци замкоша Судъ, а городъ затвориша. И выл?зе Олегъ на берегъ, и повел? воемъ изъволочити корабля на берегъ, и повоева около города, и много убийство створи гр?ком, и полаты многы разбиша, а церькви пожьгоша, А ихъже имяху полоняникы, ов?хъ пос?каху, другыя же мучаху, иныя же растр?ляху, а другыя въ море вметаша, и ина многа зла творяху русь гр?ком, елико же ратнии творять. 
И повел? Олегъ воемъ своим колеса изъд?лати и въставити корабля на колеса. [91] И бывшю покосну в?тру, успяша парусы с поля, и идяше къ городу. Вид?вше же гр?ц?, убояшася, и ркоша; выславше ко Ольгови: «Не погубляй город, имемься по дань, якоже хощеши». И устави Олегъ вои, и вынесоша ему брашна и вино, и не прия его — б? бо устроено съ отравою. И убояшася гр?ц? и ркоша: «Н?сть се Олегъ, но святый Дмитрий, [92] посланъ на ны от Бога». И запов?да Олегъ дань даяти на 2000 кораблий, по 12 гривн? на челов?ка, а в корабли по 40 мужь. 
Няшася гр?ци по се, и почаша гр?ци мира просити, дабы не воевалъ Гр?цькой земли. Олегъ же, мало отступивъ от города, нача миръ творити съ цесарема гр?цькыма, съ Леономъ и съ Александром. Посла к нима в городъ Карла, Фарлофа, Велмуда, Рулава и Ст?мида, глаголя: «Имете ми ся по дань». И ркоша гр?ц?: «Чего хочете и дамы ти». И запов?да Олегъ дати воемъ на 2000 кораблий по дв?натьчать гривн? на ключь, и потом даяти углады на руские городы: п?рвое на Киевъ, таже и на Черниговъ, и на Переяславлъ, и на Полътескъ, и на Ростовъ и на Любечь и на прочая городы; по т?мь бо городомъ с?дяху князья, подъ Ольгом суще. 
Да приходять русь сълебное емлють, елико хотят, а иже придуть гостье, да емлють м?сячину на 6 м?сяць, и хл?бъ, и вино, и мяса, и рыбы и овощемъ. И да творять имъ мовь, елико хотять. И поидут же русь домови, да емлют у цесаря вашего на путь брашно, и якоря, и ужа, и парусы и елико надоб?. » И яшася гр?ци, и ркоша цесаря и боярьство все: «Аще приидуть русь бес купли, да не взимают м?сячины. Да запр?тить князь людем своимъ, приходящим руси зд?, да не творят пакости в сел?хъ и въ стран? нашей. Приходящии русь да витают у святаго Мамы, и послеть царство наше, да испишют имена ихъ, и тогда возмут м?сячное свое — п?рвое от города Киева, и пакы ис Чернигова и Переяславля и прочии городи. И да входять в городъ одиными вороты съ цесаревымъ мужемъ, безъ оружья, мужь 50, и да творят куплю, якоже имъ надоб?, и не платяче мыта ни в чемьже». 
Цесарь же Леонъ съ Александром миръ створиста съ Ольгом, имъшеся по дань, и рот? заходивше межи собою, целовавше сами крестъ, а Ольга водиша и мужий его на роту по рускому закону: кляшася оружьемь своимъ, и Перуномъ, богомъ своимъ, и Волосом, [93] скотьимъ богомъ, и утвердиша миръ. И рече Олегъ: «Исшийте парусы паволочиты руси, а слов?ном кропийнныя». И бысть тако. И пов?сиша щиты своя[94] въ врат?хъ, показающе поб?ду, и поиде от Цесаряграда. И въспяша русь парусы паволочиты?, а слов?не кропийнныя, и раздра я в?тръ. И ркоша словен?: «Имемъся своим толъстинамъ — не даны суть слов?ном парусы кропинныя». И приде Олегъ къ Киеву, неся золото, и паволокы, и овощи, и вина, и всяко узорочье. И прозваша Ольга «в?щий» — бяху бо людие погани и нев?голоси. 
В л?то 6416. В л?то 6417. В л?то 6418. 
В л?то 6419. Явися зв?зда велика на запад? копейнымъ образомъ. [95]
В л?то 6420. Посла Олегъ мужи свои построити мира и положити ряды межи Гр?кы и Русью, и посла глаголя: 
Равно другаго св?щания, [96] бывшаго при т?хъже цесарихъ Лва и Александра. Мы от рода рускаго — Карлы, Инегелдъ, Фарлофъ, Веремудъ, Рулавъ, Гуды, Руалдъ, Карнъ, Фрелавъ, Рюаръ, Актеву, Труанъ, Лидуль, Фостъ, Стемиръ, иже послани от Олга, великаго князя рускаго, и от вс?х, иже суть под рукою его, св?тълыхъ бояръ, к вамъ, Львови и Александру и Костянтину, великьмъ о Боз? самод?ржьцем, цесаремь гр?цкымъ, на уд?ржание и на изв?щение от многыхъ л?тъ межю християны и Русью бывшюю любовь, похот?ньемъ наших князь и по повел?нию и от вс?хъ, иже суть подъ рукою его сущих руси. Наша св?тлость боле ин?хъ хотящихъ же о Боз? уд?ржати и изв?стити такую любовь, бывшюю межю хрестияны и русью многажды, право судихом, не точью простословесенъ и писаниемь и клятвою твердою, кл?ншеся оружьемь своимъ, такую любовь изв?стити и утв?рдити по в?р? и по закону нашему. 
Суть, яко понеже мы ся имали о Божии в?р? и любви, главы таковыя: по п?рвому слову да умиримся с вами, гр?кы, да любимъ другъ друга от всея душа и извол?нья, и не вдадимъ, елико наше изволение, быти от сущих под рукою нашихъ князь св?тлыхъ никакомуже съблазну или вин?. Но потщимся, елико по сил?, на схранение прочихъ и вьсегда л?тъ с вами, гр?кы, испов?даниемь и написанием съ клятвою изв?щаемую любовь непревратну и непостыжну. Тако же и вы, гр?ци, да храните таку же любовь къ княземъ же св?тлымъ нашим рускымъ и къ вс?мъ, иже суть подъ рукою св?тлаго князя нашего, несъблазнену и непреложну всегда и въ вся л?та. 
А о главах, иже ся ключит проказа, урядимся сице: да елико яв? будеть показании явлеными, да им?ють в?рное о тац?хъ явлении, а емуже начнуть не яти в?ры, да кленется часть та, иже ищеть неятью в?ры, да егда кл?нется по в?р? своей, будеть казнь, якоже явится съгр?шение. 
О семъ, аще кто убиеть крестьяна русинъ, или христьянъ русина, да умреть, идеже аще створить убийство. Аще ли уб?жить створивый убийство, еще есть имовить, да часть его, сир?чь иже его будеть по закону, да возметь ближний убьенаго, а и жена убившаго да им?еть, толц?мь же прибудеть по закону. Аще ли есть неимовит створивый убой и уб?жавъ, да д?ржится тяжи, доньдеже обрящется, яко да умреть. 
Аще ли ударить мечемь или бьеть кац?мь любо с?судомъ, за то ударение или убьение да вдасть литръ 5 сребра по покону рускому; аще ли будеть неимовить тако створивый, да вдасть елико можеть, и да соиметь съ себе и ты самыя порты своя, в нихъже ходить, да о проч? да рот? ходить своею в?рою, яко никакоже иному помощи ему, да пребывает тяжа оттоле не взискаема. 
О семь, аще украдет русинъ что любо у кр?стьянина, или пакы христьянинъ у русина, и ятъ будеть в томъ час? тать, егда татьбу створит, от погубившаго что любо, аще приготовится татьбу творяй: и убиенъ будеть, да не възыщется смерть его ни от хрестьянъ, ни от руси, но паче убо да възметь свое, иже будеть погубилъ. И аще въдасть руц? украдый, да ятъ будет т?мь же, у негоже будеть украдено, и связанъ будеть, и отдасть то, еже см? створити, и створить трижды. 
О семь, аще ли кто или русинъ хр?стьяну или хрестьянъ русину мучения образомъ искусъ творити и насилье яв?, или възмет что любо дружне, да въспятить троичь. 
Аще выв?ржена лодья будет в?тромъ великом на землю чюжю, и обрящються тамо иже от нас руси, да аще кто идеть снабьд?ти лодью с рухломъ своимъ и отсылати пакы на землю крестьяньску, да проводимъ ю сквоз? всяко страшно м?сто, дондеже придеть в бестрашно м?сто. Аще ли таковая лодья или от буря, или боронения земнаго боронима, [97] не можеть възвратитися въ своя си м?ста, спотружаемъся гр?бцемъ бо тоя лодья мы, русь, и допровадимъ с куплею ихъ поздорову. Ти аще ключится близъ земли Гр?цькы, аще ли ключится такоже проказа лодьи руст?й, да проводимъ ю в Рускую земьлю, и да продають рухло тоя лодья, и аще что можеть продати от лодья, воволочимъ имъ мы, русь. Да егда ходимъ въ <. . . > Гр?кы или с куплею, или в солбу къ цесареви вашему, да пустимъ я съ честью проданое рухло лодья ихъ. Аще ли ключится кому от тоя лодья в ней убьену быти или бьену быти от нас, руси, или взяти что любо, да повиньни будуть то створшии преждереченную епит?мьею от т?хъ. 
Аще полоняникъ обою страну держим есть или от руси, или от гр?къ, проданъ въ ину страну, оже обрящеться или русинъ или гр?чинъ, да искупять и възвратять искупленое лице въ свою страну, и възмуть ц?ну его купящии, или мниться въ куплю над нь челядиная ц?на. Такоже аще от рати ятъ будеть, да от т?хъ гр?къ, такоже да възвратится въ свою страну, и отдана будеть ц?на его, якоже речено есть, якоже есть купля. 
Егда же требуеть на войну ити, егда же потребу творите, и си хотять почестити цесаря вашего, да аще въ кое время елико ихъ придет, и хотять оставити у цесаря вашего своею волею, да будуть. 
О руси, о полон?ньи. Многажды от коея убо страны пришедшимъ в Русь и продаемомъ въ крестьяны, и еще же и от хрестиянъ полоненых мьногажды от коея любо страны приходящимъ в Русь, се продаеми бывают по 20 золота, и да придуть в Гр?кы. 
О том, аще украденъ будеть челядинъ рускый, или ускочить, или по нужи проданъ будет, и жаловати начнуть русь, да покажеться таковое о челядине, да имуть и? въ Русь. Но и гостье, погубиша челядинъ и жалуют, да ищють и обр?таемое, да имуть е. Аще ли кто искушения сего не дасть створити м?стникъ, да погубит правду свою. 
О работающих въ Гр?ц?хъ руси у хрестьяньского цесаря. Аще кто умреть, не урядивъ своего им?нья, ци и своихъ не имать, да възратить им?нье к малымъ ближикамъ в Русь. Аще ли створить обряжение таковый, възмет уряженое его, кому будеть писалъ насл?дити им?нье его, да насл?дит е. [98]
О взимающихъ куплю руси. 
О различныхъ ходящихъ въ Гр?кы и удолжающихъ. Аще злод?й не възвратится в Русь, да жалують русь хрестьяньскому царству, и ятъ будеть таковый, и възвращенъ будет, не хотяи, в Русь, Си же вся да творять русь гр?ком, идеже аще ключится таково. 
На утвержение же и неподвижение быти межи вами, хрестьяны, и Русью, бывший миръ състворихом Ивановомъ написанием[99] на двою харотью, цесаря вашего и своею рукою, предлежаідим честнымъ крестомъ и святою единосущною Троицею единоистиньнаго Бога вашего, изв?сти и дасть нашим послом. Мы же кляхомся къ цесарю вашему, иже от Бога суще, яко Божие здание, по закону и по покону языка нашего, не переступати ни намъ, ни иному от страны нашея от уставленыхъ главъ мира и любве. И таково написание дахомъ царства вашего на утв?ржение обоему пребывати таковому св?щанию, на утв?ржение и изв?щение межи нами бывающаго мира. М?сяца сентября въ 2, в нед?лю 15, [100] в л?то создания миру 6420». 
Цесарь же Леонъ послы рускыя почьстивъ дарми — золотом, и паволоками и фофудьями[101] — и пристави къ нимъ мужи свои показати имъ церковьную красоту, и полаты златыя и в нихъ сущая богатьства, злато много и паволокы и кам?нье драгое, и страсти Господни, в?н?ць, и гвоздье, [102] и хламиду багряную, и мощи святыхъ, учаще я к в?р? своей, и показающе имъ истинную в?ру. И тако отпусти я въ свою землю съ честью великою. Послании же Ольгомъ посли придоша къ Ольгови и пов?даша вся р?чи обою цесарю, како створиша миръ, и урядъ положиша межю Гр?цькою землею и Рускою, и клятвы не переступати ни гр?цемь, ни руси. 
И живяше Олегъ, миръ им?я къ вс?мъ странамъ, княжа въ Киев?. И присп? осень, и помяну Олегъ конь свой, иже б? поставилъ кормити, не вс?дати на нь. Б? бо преже въпрошалъ волъхвовъ и кудесникъ: «От чего ми есть умьрети? ». И рече ему одинъ кудесникъ: [103] «Княже!  Конь, егоже любиши и ?здиши на немъ, от того ти умрети». Олегъ же приимъ въ ум?, си рече: «Николи же всяду на конь, ни вижю его боле того». И пов?л? кормити и? и не водити его к нему, и пребывъ н?колко л?тъ не д?я его, дондеже и на гр?кы иде. И пришедшю ему къ Киеву и пребысть 4 л?та, на 5 л?то помяну конь свой, от негоже бяху рекъли волъсви умрети Ольгови. И призва стар?йшину конюхомъ, ркя: «Кде есть конь мой, егоже б?хъ поставилъ кормити и блюсти его? ». Онъ же рече: «Умерлъ есть». Олегъ же посм?яся и укори кудесника, ркя: «То ть неправо молвять волъсви, но все то лъжа есть: конь умерлъ, а я живъ». И повел? ос?длати конь: «Да ть вижю кости его». И при?ха на м?сто, идеже бяху лежаще кости его голы и лобъ голъ, и сл?зъ с коня, посм?яся, ркя: «От сего ли лъба смерть мн? взяти»? » И въступи ногою на лобъ, и выникнучи зм?я и уклюну ?и в ногу. И с того разбол?вся, умьре. И плакашася по немъ вси людие плачем великом, и несоша ?и, и погребоша ?и на гор?, иже глаголеться Щековица; есть же могила его до сего дни, словеть могила Олгова. [104] И бысть вс?хъ л?тъ его княжения 33. 
Се же не дивно есть, яко от волъхвования сбывается чарод?йством. [105] Якоже бысть во царство Деметьяново, н?кый волхвъ, именемъ Аполоня Тянинъ, [106] знаемъ бяше, шествуя и творя всюду, в городех и в сел?х, б?совьская чюдеса творя. От Рима бо пришедъ въ Узантию, умоленъ бысть от живущих ту, створити сия: отгна множьство змий и скоропия изъ града, яко не вьрежатися челов?комъ от нихъ, ярость коньскую обуздавъ, егда схожахуся бояр?. Тако же и въ Антиохию[107] пришедъ и умоленъ бывъ от них, томимомъ бо антиохомъ от скорпий и от комаровъ, створи скорпий м?дянъ и погребе и? в земли, и малъ столпъ мраморянъ постави надъ ним. И повел? трость д?ржати челов?комъ, и ходити по городу, звати, тростемъ трясомомъ: «Бес комара граду». Тако изъщезоша изъ града комари и скорпия. И спросиша же и пакы о належащемь на град? трус?, въздохну, списа на дщиц? сия: «Увы тебе, оканьный городе, яко потрясешися много, од?ржимъ будеши огнемъ, оплачеть же тя и при берез? си Оронтии». О немь же и великый Анастасий Божия города[108] рече: «Аполонию же доже и донын? на н?ц?хъ м?стех сбываются створенаа, стоящая ова на отвращение четвероногъ, птица, могущи вредити челов?кы, другыя же на възд?ржание струямъ р?чнымъ, незд?ржаньно текущимъ, но ина н?кая на тл?нье и вредъ челов?комъ суща на поб?жение стоять. И не точью бо за живота его така и таковая створиша б?сов? его ради, но и по смерти его пребывающа у гроба его знаменья творяху во имя его, а на прелещение оканнымъ челов?комъ, болма крадомымъ на таковая от дьявола». Кто убо что речеть о творящихъ волшевныхъ д?лъ?  Яко то таковый горазнъ бысть волшебнымъ прелщениемъ, яко воину зазряше ведый Аполоний, яко неистовьствен на ся философьскую хитрость имуща; подобашеть бо ему рещи, якоже и «Азъ словомъ точью творити, ихъже хотяша», а не св?ршениемъ творити повел?ваемая от него. Та же вся ослаблениемъ Божиимъ и творениемь б?совьскымъ бываеть, таковыми вещьми искушатися нашея преславныя в?ры, аще тверда есть, искрь пребывающи Господеви, ни не влекома врагомъ мечетныхъ ради чюдесъ и сотонинъ д?лъ, творимомъ от рабъ и слугъ злобие. 2-е и еще и именемъ Господнимъ пророчьствоваша н?ции, яко Валамъ, и Саулъ, и Каияфа, и б?съ пакы изгнаша, яко Июда и сынове Скевави. [109] Убо и на недостойнии благод?тьствует многажды, да етеры свид?тельствуеть, ибо Валаамъ чюжь б? обоихъ — житья изящна и в?ры, но обаче св?д?льство в немъ благодать ин?хъ ради смотрения. И Фараонъ таковый б?, но и тому предбудущаа показа. И Навходъносоръ законопреступный, но и сему пакы по мноз?хъ сущих посред? же града откры, [110] т?мь являя, яко мнози, прекостьни имуще умъ, предъ образомъ Христовымъ знаменають иною кознью на прел?сть челов?комъ, не разум?ющимъ добраго, якоже бысть Симонъ[111] волъхвъ, и Менандръ, [112] ини таковыхъ ради, поистин? рече: «Не чюдесы прельщати. . . ». 
В л?то 6421. Поча княжити Игорь по Ольз?. В се же время поча царствовати Костянтинъ, сынъ Леонтовъ, зять Романовъ. [113] И деревлян? заратишася[114] от Игоря по Олгов? см?рти. 
В л?то 6422. Иде Игорь на древляны и, поб?дивъ, възложи на ня дань болшю Ольговы. В то же л?то приде Семеонъ Болгарьскый на Цесарьград и, створивъ миръ, иде въсвояси. 
В л?то 6423. Приидоша печен?зи п?рвое на Рускую землю и, створивше миръ съ Игоремъ, идоша къ Дунаю. В си же времена приде Семеонъ, пл?няя Фракию. [115] Гр?ци же послаша по печен?гы. Печен?гомъ же пришедъшимъ и хотящимъ на Семеона, расваришася гр?цкыя воеводы. Вид?въше печенизи, яко сами на ся реть имуть, отидоша въсвояси, а болгаре съ гр?кы съступишася, и пос?чени быша гр?цы. Семеонъ же прия градъ Одьр?нь, иже первое Орестовъ город нарицашеся, сына Агамемнонъ, иже п?рвое въ трехъ р?кахъ купався, недуга избы ту, сего ради град въ свое имя нарече. Посл?д? же Андр?янъ кесарь обновивый, въ свое имя нарече — Андр?янъ; мы же зовемъ Ондр?янем градом. [116]
В л?то 6424. В л?то 6425. В л?то 6426. В л?то 6427. 
В л?то 6428. Поставьленъ Романъ цесаремъ въ Гр?ц?хъ. Игорь же воеваше на печен?гы. 
В л?то 6429. В л?то 6430. В л?то 6431. В л?то 6432. В л?то 6433. В л?то 6434. В л?то 6435. В л?то 6436. 
В л?то 6437. Прииде Семеонъ на Цесарьград, и попл?ни Фракию и Македонью, и приде къ Цесарюграду в сил? велиц? и в горъдости, и створи миръ с Романомъ цесарем и възвратися въсвояси. [117]
В л?то 6438. В л?то 6439. В л?то 6440. В л?то 6441. 
В л?то 6442. П?рвое придоша угри на Цесарьград и пленяху всю Фракию. Романъ же створи миръ со угры. [118]
В л?то 6443. В л?то 6444. В л?то 6445. В л?то 6446. В л?то 6447. В л?то 6448. 
В л?то 6449. Иде Игорь на Гр?кы. [119] И яко послаша болгаре в?сть къ цесарю, яко идуть Русь на Цесарьград, ск?дий[120] 10 тысящь. Иже и поидоша, и приплуша, и почаша воевати Вифаньскыя страны, и пл?новаху по Понту до Ираклия и до Фофлагоньскы земля, и всю страну Никомидийскую пополониша, [121] и Судъ всь пожьгоша. Ихъже емъше, ов?хъ растинаху, и другия же сторожи поставьляюще, [122] стр?лами растр?ляху и изъламляху опакы руци связавше, и гвозды жел?зны посред? головъ въбивахуть има. Мьного же и святыхъ церквий огьневи предаша, и им?нье немало обою сторону взяша. Потомъ же пришедшемъ воемъ от въстока, Панфиръ деместникъ съ четырмидесятъ тысящь, Фока же патрикий съ македоны, Феодоръ же стратилатъ съ фракы, [123] и с ними же и сановницы боярьстии, обидоша русь около. И св?щаша русь, и изидоша противу, въоружившеся на гр?кы, и брани межю има бывши зл?, одва одол?ша гр?ци. Русь же възвратишася къ дружин? своей к вечеру и, на ночь вл?зъше въ лодья, отб?гоша. Феофанъ же уср?те я въ оляд?хъ съ огнемъ, и нача пущати огнь трубами на лодья рускыя. [124] И бысть вид?ти страшно чюдо. Русь же, видяще пламень, вм?тахуся въ воду морьскую, хотяще убр?сти, и тако прочии възвратишася въсвояси. Т?мьже пришедъшимъ в землю свою, пов?даху кождо своимъ о бывшемъ и олядьн?мъ огни: «Якоже молонья, — рече, иже на небесихъ, гр?ци имуть в себе, и сию пущающе, жьжаху насъ, и сего ради не одол?хом имъ». Игорь же, пришедъ, и нача съвокупляти вои многы, и посла по варягы за море, вабя и? на гр?кы, паки хотя поити на ня. 
В л?то 6450. Семеонъ иде на хорваты, и поб?женъ бысть хорваты, и умре, оставивъ Петра, сына своего, княжить. [125] В се же л?то. родися Святославъ у Игоря. [126]
В л?то 6451. Пакы приидоша угре на Цесарьград и, миръ створивше с Романом, възвратишася въсвояси. 
В л?то 6452. Игорь совокупи воя многы — варягы, и русь, и поляны, и слов?ны, и кривичи, и тиверцы, и печен?гы ная и тали в нихъ поемъ, поиде на гр?кы в лодьяхъ и на конехъ, хотя мьстити себе. Се слышавше, корсунци послаша къ Роману, глаголюще: «Се идуть Русь, покърыли суть море корабли». Тако же и болгаре послаша в?сть, глаголюще: «Идуть Русь и печен?гы наяли суть к соб?». Се слышавъ, цесарь посла къ Игореви лутьшии бояры, моля и глаголя: «Не ходи, но возьми дань, юже ималъ Олегъ, и придамъ еще къ той дани». Такоже и печен?гомъ послаша паволокы и золото много. Игорь же, дошедъ Дуная, съзва дружину, и нача думати и пов?да имъ р?чь цесареву. Ркоша же дружина Игорева: «Да аще сице глаголеть цесарь, то что хощемъ боле того: не бившися, имати злато, и серебро, и паволокы?  Еда кто в?сть: кто одол?еть, мы ли, они ли?  Или с моремъ кто св?тенъ?  Се бо не по земли ходимъ, но по глубин? морьстий — и обьча смерть вс?мъ». И послуша ихъ Игорь, и повел? печен?гомъ воевати Болгарьскую землю, а самъ, вземъ у гр?къ злато и паволокы на вся воя, възвратися въспять и приде къ Киеву въсвояси. 
В л?то 6453. Присла Романъ, и Костянтинъ и Стефанъ слы къ Игореви построити мира п?рваго. Игорь же глаголавъ с ними о мир?. Посла Игорь мужи свои къ Роману. Романъ же събра бояры и сановникы. И приведоша рускыя слы, и повел?ша глаголати и писати обоихъ речи на харотью: 
Равно другаго св?щания, бывшаго при цесаре Роман?, и Костянтин?, и Стефан?, [127] христолюбивыхъ владыкъ. Мы от рода рускаго слы и гостье: Иворъ, солъ Игоревъ, великаго князя рускаго, и обьчии сли: Вуефастъ Святославль, сына Игорева, Искусеви Олгы княгыня, Слуды Игоревъ, нетий Игоревъ, Ул?бъ Володиславль, Каницарь Предславинь, Шигобернъ Сфандръ, жены Ул?бовы, Прастенъ Турдуви, Либиарь Фастов, Гримъ Сфирковъ, Праст?нъ Якунъ, нетий Игоревъ, Кары Тудковъ, Каршевъ Тудоровъ, Егри Ерлисковъ, Воистовъ Иковъ, [128] Истръ Яминдовъ, Ятьвягъ Гунаревъ, Шибьридъ Алдань, Колъ Клековъ, Стегги Етоновъ, Сфирка, Алвадъ Гудовъ, Фудри Тулбовъ, Муторъ Утинъ, куп?ць Адунь, Адолбъ, Ангивладъ, Ул?бъ, Фрутанъ, Гомолъ, Куци, Емигъ, Турьбридъ, Фурьстенъ, Бруны, Роалъдъ, Гунастръ, Фрастенъ, Инъгелдъ, Турбернъ и другий Турбернъ, Ул?бъ, Турбенъ, Моны, Руалдъ, Св?нь, Стиръ, Алданъ, Тилий, Апубкарь, Свень, Вузел?въ, и Синько биричь, послании от Игоря, великаго князя рускаго, и от всея княжья и от вс?х людий Руское земли. И от т?хъ запов?дано объновити ветхый миръ и от ненавидящаго добра, вьраждолюбца дьявола разореный от многъ л?т, утв?рдити любовь межю Гр?кы и Русью. 
И великый нашь князь Игорь, и бояре его, и людие вси рустии послаша ны къ Роману, и Стефану, и Костянтину, великымъ цесаремъ гр?цкымъ, створити любовь съ самими цесари, и съ вс?мъ боярьствомъ и съ всими людми гр?цкыми на вся л?та, дондеже солнце сияеть и всь миръ стоить. 
Иже помыслить от страны Рускыя раздрушити таковую любовь, и елико ихъ крещенье прияли суть, да приимуть м?сть от Бога всед?ржителя, осужение и на погибель и в сий в?къ и в будущий, а елико ихъ не кресщено есть, да не имуть помощи от Бога, ни от Перуна, да не ущитятся щиты своими, и да пос?чени будуть мечи своими, и от стр?лъ и от иного оружья своего, и да будуть раби и в сий в?къ и будущий. 
Великый князь рускый и бояр? его да посылають на то въ Гр?кы к великымъ цесаремъ гр?цкым корабля, елико хотять, съ послы своими и гостьми, якоже имъ уставлено есть. Ношаху слы печати златы, а гостие серебряны. Нын? же ув?далъ есть князь вашь посылати грамоту къ царству нашему, [129] иже посылаеми бывають от нихъ послы и гостье, да приносять грамоту, пишюще сице, яко «послах корабль селико». И от т?хъ да ув?мы и мы, оже с миромъ приходят. Аще ли безъ грамоты приидуть, и предани будуть намъ, д?ржимъ и хранимъ, дондеже възв?стимъ князю вашему. Аще ли руку не дадят и противятся, да убьени будуть, и да не изыщеться смерть ихъ от князя вашего. Аще ли, уб?жавше, приидуть в Русь, и мы напишемъ къ князю вашему, и яко имъ любо, тако створять. И аще придуть русь безъ купля, да не взимають м?сячины. И да запретить князь слом своимъ и приходящий руси сде, да не творять бещинья в сел?хъ, ни въ стран? нашей. И приходящимъ имъ, да витають у святаго Мамы, да послеть царство наше, да испишеть имена ихъ, и тогда възмуть м?сячное свое, сли сл?бное свое, а гостье м?сячное свое, п?рвое от града Киева, и пакы ис Чернигова и ис Переяславля и прочии городи. И да входять в город одиными вороты съ цесаревомъ мужемъ безъ оружья, 50 мужь, и да творять куплю, якоже имъ надоб?, и пакы да исходять; и мужъ цесарьства нашего да хранить я, да аще кто от руси или от гр?къ створить криво да оправляет тъ. Входя же русь в городъ, да не творят пакости и не им?ють власти купити паволокъ лише по пятидесятъ золотникъ; и от т?хъ паволокъ аще кто купить, да показаеть цесареву мужеви, и тъ я запечатаеть и дасть имъ. И отходящи руси отсюду, взимають от нас, еже надоби брашно на путь, и еже надоб? лодьямъ, якоже уставлено есть п?рвое, и да възвращаются съ спасениемъ въ свою сторону, и да не имуть волости зимовати у святаго Мамы. 
И аще ускочить челядинъ от Руси, по не же приидуть въ страну царства нашего, и от святаго Мамы, и аще будеть и обрящеться, да поимуть и?, аще ли не обрящется, да на роту идут наши христеяне руси, а не христьянии — по закону своему, ти тогда взимають от нас ц?ну свою, якоже уставлено есть преже, 2 паволоц? за челядинъ. 
Аще ли кто от людий царства нашего, ли от города нашего, или от ин?хъ городъ ускочить челядинъ нашь къ вамъ и принесеть что, да взвратять е опять, и еже что принеслъ будеть ц?ло все, да возмет от него золотника два им?чнаго. 
Аще ли покусится кто взяти от руси и от людий царства нашего, иже то створить, покажьненъ будеть вельми; аще ли и взялъ будеть, да заплатит сугубо. Аще ли створить то же гр?цинъ русину, да приимет ту же казнь, якоже приялъ есть онъ. 
Аще ли ключится украсти русину от гр?къ что, или гр?чину от руси, достойно есть, да възвратит е не точью едино, но и ц?ну его. Аще украденое обрящется продаемо, да вдасть ц?ну его сугубу, и тъ покажненъ будеть по закону гр?цкому, и по уставу гр?цкому и по закону рускому. 
И елико християнъ от власти нашея пленена приведут русь ту, аще будеть уноша или д?вица добра, да въдадять золотникъ 10 и поимуть ?и. Аще ли есть средов?чь, да вдасть золотникъ 8 и поиметь ?и. Аще ли будеть старъ или д?тичь, да вдастъ золотникъ 5. 
Аще ли обьрящются русь работающе у гр?къ, аще суть полоняници, да искупають а русь по 10 золотникъ; аще ли купилъ и будет гр?чинъ, под крестомъ достоить ему, да възметь ц?ну, елико же далъ будеть на нем. 
О Корсуньсций сторон?. [130] Колко же есть городъ на той части, да не имуть власти князи рускыи, да воюеть на т?хъ сторонахъ, а та страна не покоряется вам, и тогда, аще просит вой от насъ князь рускый, дамы ему, елико ему будет треб?, и да воюет. 
И о томъ, аще обрящют русь кувару[131] гр?чьску, вывержену на н?коемъ любо м?ст?, да не приобидять ея. Аще ли от нея възметь кто что или челов?ка поработить или убьеть, да будеть повиненъ закону рускому и гр?цкому. 
И аще обрящють русь коръсуняны, рыбы ловяща въ устьи Дн?пра, да не творят имъ зла никакогоже. 
И да не им?ють русь власти зимовати въ устьи Днепра, Б?лобережии, у святаго Елеуф?рья, [132] но егда придеть осень, да идуть в домы своя в Русь. 
А о сихъ, иже то приходять черьнии болгаре и воюють въ стран? Корсуньстий, и велимъ князю рускому, да ихъ не пущаеть, и пакостять сторон? его. 
Или аще ключится проказа н?кака от гр?къ, сущихъ подъ властью царства нашего, да не имате власти казнити я, но повел?ньемь царства нашего, да приимет, якоже будеть створилъ. 
И аще убьеть крестьянинъ русина, да д?ржимъ будеть створивый убиство от ближнихъ убьенаго, да убьють ?и. Аще ли ускочить створивы убой и уб?жить, и аще будеть имовит, да возмуть им?нье его ближнии убьенаго; аще ли есть неимовитъ створивый убийство и ускочить, да ищють его, дондеже обрящется, да убьенъ будет. 
Или аще ударит мечемъ, или копьемъ, или кацемъ инымъ съсудом русинъ гр?чина, или гр?чинъ русина, да того д?ля гр?ха заплатить серебра литръ 5 по закону рускому. Аще ли есть неимовит, да како можеть, въ толко же и проданъ будеть, яко да и порты, в нихъже ходить, и то с него сняти, а о прочи да на роту ходит по своей в?р?, яко не им?я ничтоже, ти тако пущенъ будеть. 
Аще ли хот?ти начнеть наше царьство от вас вои на противящася намъ, да пишют к великому князю вашему, и пошлеть к намъ, елико хощемъ; и оттол? ув?дять иныя страны, каку любовь им?ют гр?ци с русью. 
Мы же св?щание все положимъ на двою харатью, и едина харотья есть у царства нашего, на нейже есть крестъ и имена наша написана, а на другой сли ваши и гостье ваши. А отходяче со слом царства нашего да допроводять к великому князю Игореви рускому и к людемъ его, и ти, приимающе харотью, на роту идуть хранити истину, якоже мы св?щахом и написахом на харотью сию, на нейже суть написана имена наша. 
Мы же, елико насъ крестилися есмы, кляхомся церковью святаго Ильи въ зборн?й церкви и предлежащимъ честнымъ крестомъ, и харотьею сею, хранити же все, еже есть написано на ней, и не преступати от того ничтоже. А оже переступить се от страны нашея, или князь, или инъ кто, или кресщенъ или некр?щенъ, да не имать от Бога помощи, и да будуть рабы в сий в?къ и в будущий, и да заколенъ будеть своимъ оружьемъ. 
А некр?щении русь да полагають щиты своя и мечи свои нагы, и обручи свои и прочая оружья, и да кл?нуться о всем, и яже суть написана на харотье сей, и хранити от Игоря и от вс?хъ бояръ и от вс?х людий и от страны Рускыя въ прочая л?та и всегда. 
Аще ли же кто от князь и от людий рускыхъ или крестьянъ, или некресщеный переступить все, еже написано на харотье сей, и будеть достоинъ своимъ оружьемь умрети, и да будет клятъ от Бога и от Перуна, и яко преступи свою клятъву. 
Да обаче будеть добр? Игорь великый князь да хранить любовь вьсю правую, да не раздрушится, дондеже солнце сияет и всь миръ стоить, въ нын?шняя в?кы и в будущая». 
Послании же сли Игоремъ придоша къ Игореви съ слы гр?цкими и пов?даша вся р?чи цесаря Романа. Игорь же призва послы гр?цкыя, рече «Молвите, что вы казалъ цесарь? » И ркоша сли цесареви: «Се посла ны цесарь, радъ есть миру и хочеть миръ им?ти съ князем рускымъ и любовь. И твои сли водили суть цесаря нашего рот?, и насъ послаша рот? водить тебе и мужь твоихъ». И об?щася Игорь сице створити. И наутр?я призва Игорь сли, и приде на холъмы, кде стояше Перунъ, и покладоша оружья своя, и щиты и золото, и ходи Игорь рот? и мужи его, и елико поганыя руси, а хрестьяную русь водиша въ церковь святаго Ильи, яже есть надъ Ручьемъ, кон?ць Пасыньц? бес?ды, и козар?: се бо б? сборная церкви, мнози бо б?ша варязи хрестьяни. [133] Игорь же, утв?рдивъ миръ съ гр?кы, отпусти слы, одаривъ скорою, и челядью и воском, и отпусти я. Сли же придоша къ цесареви и пов?даша вся р?чи Игоревы и любовь, яже къ гр?ком. 
Игорь же нача княжити въ Киев?, и миръ им?я къ вс?мъ странамъ. И присп? осень, и нача мыслити на деревляны, хотя примыслити болшюю дань. [134]
В л?то 6453. Ркоша дружина Игореви: «Отроци Св?нделжи[135] изод?л?ся суть оружьемь и порты, а мы нази. И поиди, княже, с нами в дань, да и ты добудешь и мы». И послуша ихъ Игорь, иде в Дерева в дань, и примысляше къ п?рвой дани, и насиляше имъ и мужи его. И возмя дань и поиде въ свой городъ. Идущю же ему въспять, размысли, рече дружин? своей: «Идете вы с данью домови, а язъ възвращюся и похожю еще». И пусти дружину свою домови, с маломъ же дружины възвратися, желая болшая им?нья. Слышавше же древляне, яко опять идеть, съдумавше древляне съ княземъ своимъ Маломъ и ркоша: «Аще ся въвадить волкъ въ овц?, то относить по единой все стадо, аще не убьють его; тако и сий, аще не убьем его, то вси ны погубить», И послаша к нему, глаголюще: «Почто идеши опять?  Поималъ еси вьсю дань». И не послуша ихъ Игорь, и шедше из города Искорост?ня[136] противу древляне и убиша Игоря[137] и дружину его, б? бо ихъ мало. И погребенъ бысть Игорь, и есть могила его у Искоростиня города в Дерев?хъ и до сего дни. 
Ольга же бяше в Киев? съ сыномъ своимъ д?тьском Святославомъ, и кормилець б? его Асмудъ, и воевода б? Свинделдъ, — то же отець Мьстишинъ. Ркоша же деревлян?: «Се князя рускаго убихомъ, поимемъ жену его Олгу за князь свой Малъ и Святослава, и створимъ ему, якоже хощемъ». И послаша деревляне лучьшии мужи свои, числомъ 20, в лодьи къ Ольз?. И присташа подъ Боричевом въ лодьи. Б? бо тогда вода текущи возл? горы Киевьскыя, и на Подол? не с?дяхуть людье, но на гор?. Городъ же бяше Киевъ, идеже есть нын? дворъ Гордятинъ и Никифоровъ, а дворъ кьняжь бяше в город?, идеже есть нын? дворъ Воротиславль и Чюдинь, а перев?сище б? вн? города. Дворъ теремный и другый — идеже есть дворъ демесниковъ[138] за святою Богородицею, надъ горою. Б? бо ту теремъ каменъ. И пов?даша Олз?, яко деревляни придоша, и възва Ольга к соб? и рече имъ: «Добр?, гостье, приидоша? » И ркоша древляне: «Придохомъ, княгини». И рече имъ Ольга: «Да глаголите, что ради приидосте с?мо? » И ркоша деревляни: «Посла ны Деревьская земля, ркущи сице: мужа твоего убихомъ, бяшеть бо мужь твой яко волкъ, въсхыщая и грабя, а наши князи добри суть, иже роспасли суть Деревьскую землю, да иди за нашь князь за Малъ» — б? бо ему имя Малъ, князю деревьскому. Рече же имъ Олга: «Люба ми есть р?чь ваша, уже мн? своего мужа не кр?сити, но хощю вы почтити наутьр?я пред людми своими, а нын? идете в лодью свою и лязьте в лодьи величающеся. Азъ утро пошлю по вы, вы же речете: “Не ?демъ ни на конехъ, ни п?ши идемъ, но понесете ны в лодьи”, и възьнесуть вы в лодьи». И отпусти я в лодью. Ольга же повел? ископати яму велику и глубоку на двор? теремьскомъ вн? города. И заутра Ольга, с?дящи в терем?, посла по гости, и приидоша к нимъ, глаголюще: «Зоветь вы Ольга на честь велику». Они же ркоша: «Не ?демъ ни на конехъ, ни на воз?х, ни пешь идемъ, но понесите ны в лодьи». Ркоша же киян?: «Намъ неволя: князь нашь убитъ, а княгини наша хощеть за вашь князь», и понесоша я в лодьи. Они же с?дяху в перегбех въ великихъ сустогахъ[139] гордящеся. И принесоша я на дворъ къ Ольз?, и, несъше я, и вринуша въ яму и съ лодьею. И приникши Олга и рече имъ: «Добьра ли вы честь? » Они же ркоша: «Пуще ны Игоревы см?рти». И повел? засыпати я живы, и посыпаша я. 
И пославши Олга къ деревляном, рече: «Да аще мя право просите, то пришлите къ мн? мужи нарочиты, да въ велице чести поиду за вашь князь, еда не пустять мене людье киевьсции». Се слышавше, древляне изъбраша лучьшая мужи, иже д?ржать Деревьскую землю, и послаша по ню. Деревляномъ же пришедъшим, повел? Олга мовницю створити, ркущи сице: «Измывшеся, придета къ мн?». Они же пережьгоша мовницю, и вл?зоша древляне и начаша мытися, и запроша мовницю о них, и повел? зажечи я от дв?рий, и ту изгор?ша вси. 
И посла къ деревляном, ркущи сице: «Се уже иду к вамъ, да пристройте меды мьногы у города, идеже убисте мужа моего, да поплачюся надъ гробомъ его, и створю трызну мужю моему». Они же, слышавше, свезоша меды многы з?ло. Олга же, поемши мало дружин? и легъко идущи, приде къ гробу его и плакася по мужи своемъ. И повел? людем съсути могилу велику, и, яко съспоша, повел? трызну творити. Посем с?доша деревлян? пити, и повел? Олга отроком своимъ служити передъ ними. И ркоша деревляне къ Олз?: «Кд? суть друз? наши, ихъже послахомъ по тя? » Она же рече: «Идуть по мн? съ дружиною мужа моего». И яко упишася деревляне, повел? отрокомъ своим пити на ня, а сама отиде прочь и потомъ повел? отроком с?чи я, и исъс?коша ихъ 5000. А Ольга възвратися къ Киеву и пристрои воя на прокъ ихъ. [140]
Начало княженья Святославьля. 
В л?то 6454. Ольга съ сыномъ Святославомъ събра вои многы и храбры, и иде на Деревьскую землю. И изыдоша древляне противу. И снемъшемася об?ма полкома на скупь, суну копьемъ Святославъ на деревляны, и копье лет?въ сквози уши коневи и удари в ногы коневи, б? бо велми д?тескъ. [141] И рече Свенгелдъ и Асмудъ: «Князь уже почалъ, потягнемъ, дружино, по князи». И поб?диша деревьляны. [142] Деревлян? же поб?гоша и затворишася в город?хъ своихъ. Ольга же устр?мися съ сыномъ своимъ на Искорост?нь городъ, яко т? бяху убил? мужа ея, и ста около города съ сыномъ своимъ, а деревляне затворишася в город?, и боряху кр?пько из города, в?даху бо, яко сами убил? князя и на что ся предати. И стоя Ольга л?то ц?ло, и не можаше взяти города, и умысли сице: посла къ городу, ркущи: «Чего хощете дос?д?ти?  А вси ваши городи передашася мн?, и ялися по дань, и д?лають нивы своя и землю свою, а вы хощете голодомъ измерети, не имучися по дань». Деревляни же рькоша: «Ради быхомъ ся яли по дань, но хощеши мьшати мужа своего». Рече же имъ Ольга, яко «Азъ уже мьстила есмь мужа своего, когда придоша къ Киеву, и второе, и третьее, еже когда творяхут трызъну мужю моему. А уже не хощю отмщения творити, но хощю дань имати помалу и, смирившися с вами, поиду опять». Ркоша же древляне: «Что хощеши у нас?  Ради даемъ и медом и скорою». Она же рече имъ: «Нын? у вас н?ту меду, ни скоры, но мала у васъ прошю: дайте ми от двора по три голуби и по три воробьи. Азъ бо не хощю тяжькы дани възложити на васъ, якоже мужь мой, но сего у вас прошю мала: изнемогли бо ся есте въ осад?, да вдайте ми се малое». Деревляне же ради быша, събраша же от двора по три голуби и по три воробьи, и послаша къ Ольз? с поклоном. Ольга же рече имъ: «Се уже ся есте покорил? мн? и моему д?тяти, а идете в городъ, а язъ заутра отступлю от города и поиду в городъ свой». Деревьляне же ради быша, вънидоша в город и пов?даша людемъ, и обрадовашася людье в городе. Ольга же раздая воемъ комуждо по голуби, а дьругимъ по воробьеви, и повел? къемуждо голубеви и воробьеви привязати ч?рь и, об?рътываючи въ платкы малы, нитькою пов?рьзаючи къ вс?мъ голубемъ и воробьемъ. И повел? Ольга, яко см?рчеся, пустити голуби и воробии воемъ своимъ. Голуби же и воробьеве полет?ша въ гн?зда своя, ови в голубникы своя, воробьеве же подъ остр?хы, и тако загарахуться голубници, и от нихъ кл?ти и одрины. И не б? двора, идеже не горяше, и не б? льз? гасити, вси бо двор? възгор?шася. И поб?гоша людье из города, и повел? Олга воемъ своимъ имати я. И яко взя городъ и пожьже и?, стар?йшины же города изънима и прочая люди ов?хъ изби, а другия работ? преда мужем своимъ, а прокъ остави ихъ платити дань. 
И възложи на ня дань тяжьку, и дв? части идета Киеву, а третьяя — Вышегороду къ Ольз?; б? бо Вышегородъ[143] Ольжинъ город. И иде Олга по Деревьской земли съ сыномъ своимъ и дружиною своею, уставляющи уставы и урокы, и суть становища ея и ловища ея. И приде в городъ свой Киевъ съ сыномъ своимъ Святославом и, пребывши л?то едино, в л?то 6455 иде Олга Новугороду. И устави по Мьст? погосты и дань, и по Луз? погосты[144] и дань, и оброкы; и ловища ея суть по всей земли, и знамения и м?ста и погосты. И сани ея стоять въ Плесъков? и до сего дни, и по Дн?пру перев?сища и по Десн?, и есть село ея Ольжичи и до сего дни. Изрядивши, възвратися къ сыну своему в Киевъ и пребываше с ним въ любви. 
В л?то 6456. В л?то 6457. В л?то 6458. В л?то 6459. В л?то 6460. В л?то 6461. В л?то 6462. 
В л?то 6463. Иде Олга въ Гр?кы и приде к Цесарюграду. [145] И б? тогда цесарь Костянтинъ, сынъ Леонтовъ. И вид?въ ю добру сущю лицем и смыслену велми, и удивися цесарь разуму ея, бес?дова к ней и рекъ ей: «Подобна еси царствовати в город? семъ с нами». Она же, разум?вши, и рече къ цесарю: «Азъ погана есмь, да аще мя хощеши крестити, то кр?сти мя самъ, аще ли — то не кресщюся». И крести ю цесарь с патриархом. Просв?щена же бывши, радовашеся душею и т?ломъ. И поучи ю патриархъ о в?р? и рече ей: «Благословена ты еси в руськых князехъ, яко възлюби св?тъ, а тму остави. Благословити тя имуть сынове рустии и въ посл?дний родъ внукъ твоихъ». И запов?да ей о церковнемъ устав?, и о молитв?, и пост?, и о милостыни и о възд?ржании т?ла чиста. Она же, поклонивши главу, стояше, аки губа напаяема, внимающи ученью, и, поклонившися патриарху, глаголаше: «Молитвами твоими, владыко, да съхранена буду от с?ти неприязнены». Б? же имя ей наречено въ кресщении Олена, якоже и древняя цесарица, мати Великого Костянтина. И благослови ю патриархъ и отпусти ю. И по кресщении призва ю цесарь и рече ей: «Хощю тя поняти жен?». Она же рече: «Како мя хощеши поняти, а кр?стивъ мя самъ и нарекъ мя дщерь?  А въ крестьян?хъ того н?сть закона, а ты самъ в?си». И рече цесарь: «Переклюка мя, Олга». И вдасть ей дары многы, золото и серебро, паволокы, съсуды разноличныя и отпусти ю, нарекъ ю дщерь себ?. Она же, хотячи домови, приде къ патриарху, благословения просящи на домъ, и рече ему: «Людье мои погани и сынъ мой, дабы мя Богъ съблюлъ от вьсякого зла». И рече патриархъ: «Чадо в?рное!  Въ Христа кр?стилася еси и въ Христа облечеся, и Христосъ съхранить тя, якоже съхрани Еноха в п?рвыя роды, потомъ Ноя в ковчез?, Аврама от Авимелеха, Лота от содомлянъ, Моис?я от Фараона, Давида от Саула, три отрокы от пещи, Данила от зв?рий, [146] тако и тебе избавить от неприязни и с?тий его». И благослови ю патриархъ, и иде с миром в землю свою и приде къ Киеву. 
Се же бысть, яко и при Соломони приде цесарица ефиопьская, слышати хотящи мудрость Соломоню, многу мудрость вид?ти и зънамения: [147] тако и си блаженая Олга искаше добрые мудрости Божия, но она челов?цьскыя, а си Божия. «Ищющи бо премудрости обрящют»; [148] «Премудрость на исходищихъ поеться, на путехъ же д?рзновение водит, на краихъ же ст?нъ забралныхъ пропов?дается, въ врат?хъ же градныхъ д?рзающи глаголеть: елико бо л?тъ незлобивии д?ржатся по пьравду. . . ». [149] И си бо от възвраста блаженая Олена искаше мудростью, что есть луче всего въ св?т? семъ, и нал?зе бисеръ многоц?ньный, еже есть Христосъ. Рече бо Соломонъ: «Желанье благов?рныхъ наслажаеть душю»; [150] и «Приложиши сердце свое в разумъ»; [151] «Азъ бо любящая мя люблю, а ищющии мене обрящють мя», [152] ибо Господь рече: «Приходящаго къ мн? не иждену вонъ». [153]
Си же Ольга приде къ Киеву, и, якоже рькохом, и присла к ней цесарь гр?цкый, глаголя, яко «Много дарихъ тя. Ты же глагола ми, яко «аще възвращюся в Русь, многы дары послю ти: челядь, и воскъ и скору, и воя многы в помощь». Отв?щавши же, Олга рече къ послом: «Аще ты, рци, тако же постоиши у мене в Почайн?, якоже азъ в Суду, то тогда ти вдамъ». И отпусти слы, си рекши. 
Живяше же Олга съ сыномъ своимъ Святославом, и учашет его мати креститися, и не брежаше того, ни въ уши внимаше, но аще кто хотяше волею креститися, не браняху, но ругахуся тому. «Нев?рнымъ бо в?ра крестьяньская уродьство есть»; [154] «Не смыслиша бо, ни разум?ша въ тм? ходящии», [155] и не вид?ша славы Господня. «Одобел?ша бо сердца ихъ, и ушима бо тяшько слышати, очима вид?ти». [156] Рече бо Соломонъ: «Д?ла нечестивых далече от разума»: [157] «Понеже звахъ вы, и не послушасте, и прострох словеса, и не разум?сте, но отм?тасте моя св?ты и моихъ же обличений не внимасте»; [158] «Възненавид?ша бо премудрость, а страха Господня не изволиша, ни хотяху моихъ внимати св?тъ, подражаху же моя обличения». [159] Якоже бо Олга часто глаголаше: «Азъ, сыну, Бога познах и радуюся, аще и ты познаеши Бога, то радоватися начнеши». Онъ же не внимаше того, глаголя: «Како азъ хочю инъ законъ одинъ язъ приняти?  А дружина моя сему см?яти начнут». Она же рече ему: «Аще ты крестишися, вси имут то же створити». Онъ же не послуша матери и творяше норовы поганьскыя. Аще кто матери не слушаеть, в б?ду впадае, якоже рече: «Аще кто отца или матерь не слушаеть, смертью да умреть». [160] Се же тому гн?вашеся на матерь. Соломонъ бо рече: «Кажа злыя, приемлеть себе досажение, обличая нечестиваго, поречеть себ?; обличения бо нечестивымъ мозолье имъ суть. Не обличай злыхъ, да не възненавидять тебе». [161] Но обаче любяше Олга сына своего Святослава, ркущи: «Воля Божия да будет: аще Богъ въсхощеть помиловати роду моего и земли Рускые, да възложит имъ на сердце обратитися къ Богу, якоже и мн? Богъ дарова». И се рекши, моляшеся за сына и за люди по вся дни и нощи, кормячи сына своего до мужьства его и до възъраста его. 
В л?то 6464. В л?то 6465. В л?то 6466. В л?то 6467. В л?то 6468. В л?то 6469. В л?то 6470. В л?то 6471. 
В л?то 6472. Князю Святославу възрастьшю и възмужавшю, нача воя съвокупляти многы и храбры. Б? бо и самъ хоробръ и легокъ, ходя аки пардусъ, войны многы творяше. Возъ бо по себ? не возяше, ни котла, ни мясъ варя, но потонку изр?завъ конину, или зв?рину, или говядину, на угълехъ испекъ, ядяше, ни шатра имяше, но подъкладъ постилаше, а с?дло въ головах; тако же и прочии вои его вси бяху. И посылаше къ странам, глаголя: «Хочю на вы ити». [162] И иде на Оку р?ку и на Волгу, и нал?зе вятичи и рече имъ: «Кому дань даете? » Они же ркоша: «Козаром по щелягу от рала даем». 
В л?то 6473. Иде Святославъ на козары. Слышавше же, козаре изыдоша противу съ княземъ своим каганомъ, и съступиша ся бити, и бывши брани межи ими, одол? Святославъ козаром и городъ ихъ Б?лу Вежю взя. [163] И ясы поб?ди и касогы, и приде къ Киеву. 
В л?то 6474. Поб?ди вятичь Святославъ и дань на нихъ възложи. 
В л?то 6475. Иде Святославъ на Дунай на Болъгары. [164] И бившимъся, одол? Святославъ болгаромъ и взя городовъ 80 по Дунаю, и с?де княжа ту въ Переяславци, емля дань на гр?ц?хъ. 
В л?то 6476. Придоша печенизи п?рвое на Рускую землю, а Святославъ бяше в Переяславци. И затворися Ольга съ внукы своими Ярополкомъ, и Олгомъ и Володимеромъ в город? Киев?. И оступиша печенизи городъ в сил? тяжьц?, бещисленое множьство около города, и не б? лз? выл?сти изъ града, ни в?сти послати, и изънемогаху людье гладом и водою. И събравшеся людье оноя страны Дн?пьра в лодьяхъ и об ону страну стояху, и не б? лз? внити в Киевъ ни единому же ихъ, ни изъ города къ он?мъ. И въстужиша людье в город? и ркоша: «Н? ли кого, иже бы на ону страну моглъ доити и речи имъ: аще не приступите утро подъ городъ, предатися имамъ печен?гом? » И рече одинъ отрокъ: «Азъ могу преити». Горожани же, ради бывше, ркоша отроку: «Аще можеши, како ити — иди». Онъ же изыде изъ града съ уздою и хожаше сквоз? печен?гы, глаголя: «Не вид? ли коня никтоже? » Б? бо ум?я печен?жскы, и ?и мняхуть и-своихъ. И яко приближися к р?ц?, св?ргъ порты съ себе, сунуся въ Дн?пръ, и побр?де. И вид?вше, печен?зи устр?мишася на нь, стр?ляюще его, и не могоша ему ничтоже створити. Они же, вид?вше съ оноя страны, при?хавше в лодьи противу ему, взяша и? в лодью и привезоша и къ дружин?. И рече имъ: «Аще не подъступите заутра рано подъ город, предатися имуть людье п?чен?гом». Рече же имъ воевода ихъ, именемъ Претичь: «Подъступимъ заутра в лодьях и, попадъше княгиню и княжичи, умьчимъ на сю страну, и люди. [165] Аще ли сего не створим, погубити ны имать Святославъ». И яко бысть заутра, вс?доша в лодья противу св?ту, въструбиша велми трубами, и людье въ град? кликоша. Печениз? же мн?ша князя пришедша, поб?гоша розно от града. И изыде Олга съ внукы и съ людми к лодьямъ. И вид?въ же, князь печен?жьскый възвратися единъ къ воевод? Притичю и рече: «Кто се приде? » И рече ему: «Людье оноя страны». И рече князь печен?жьскый: «А ты князь ли еси? » Онъ же рече: «Азъ есмь мужь его и пришелъ есмь въ сторожехъ, а по мн? идеть вой бещисленое множьство». Се же рече, грозя имъ. И рече князь печен?жьскый Претичу: «Буди ми другъ». Онъ же рече: «Тако буди». И подаста руку межю собою, и въдасть печен?жьскый князь Претичю конь, саблю, стр?лы. Онъ же дасть ему брони, щитъ, мечь. И отступиша печен?з? от города, и не бяше лз? коня напоити: на Лыбеди печен?гы. И послаша киян? къ Святославу, глаголюще: «Ты, княже, чюжей земли ищешь и блюдешь, а своея ся лишивъ: мал? бо нас не възяша печен?зи, и матерь твою и д?тий твоихъ. Аще не придеши, ни оборониши нас, да пакы възмуть. Аще ти не жаль отьчины своея, и матерь, стары суща, и д?ти своих? » То слышавъ, Святославъ вборз? въс?дъ на кони съ дружиною своею и приде къ Киеву, и ц?лова матерь свою и д?ти своя, съжалиси о бывшем от печен?гъ. И събра воя и прогна печен?гы в поле, и бысть мирно. 
В л?то 6477. Рече Святославъ къ матери своей и къ боярам своимъ: «Не любо ми есть в Киев? жити, хочю жити в Переяславци в Дунаи, яко то есть среда земли моей, яко ту вся благая сходяться: от Гр?къ паволокы, золото, вино и овощи разноличьнии, и и-Щеховъ и изъ Угоръ — серебро и комони, изъ Руси же — скора, и воскъ, и медъ и челядь». И рече ему мати: «Видиши ли мя болну сущю, камо хощеши от мене? » — б? бо разбол?лася уже. Рече же ему: «Погребъ мя, иди аможе хощеши». И по трехъ днехъ умре Олга. И плакася по ней сынъ ея, и внуци ея и людье вси плачемъ великим и, несъше, погребоша ю на м?ст?. И б? запов?дала Олга не творити трызны над собою, б? бо имущи прозвутера, и тъ похорони блажену Олгу. 
Си бысть предътекущия хрестьяньской земли, аки д?ньница пред солнцем и аки заря предъ св?томъ. Си бо сияше аки луна в нощи, тако и си в нев?рныхъ челов?ц?хъ св?тяшеся аки бисеръ въ кал?: калн? бо б?ша гр?хом, не омовени святымъ кресщением. Си бо омыся святою куп?лью, съвлечеся гр?ховныя одежда ветхаго челов?ка Адама, и въ новый Адамъ обл?чеся, еже есть Христосъ. Мы же речемъ къ ней: «Радуйся, руское познание къ Богу, начатокъ примирению быхом». Си п?рвое вниде въ царство небесное от Руси, сию бо хвалять рустии сынове акы началницю, ибо по смерти моляшеся къ Богу за Русь. Праправеднихъ бо душа не умирают, якоже рече Соломонъ: «Похваляему прав?дному възвеселятся людье», [166] бесмертье бо есть память его, яко от Бога познавается и от челов?къ. Се бо вси челов?ци прославляют, видяще лежащю в т?л? за многа л?та, рече бо пророкъ: «Прославляюща мя прославлю». [167] О сяковыхъ бо Давидъ глаголаше: «В память в?чную будеть прав?дникъ, от слуха зла не убоится; готово серце его уповати на Господа, утв?рдися сердце его и не подвижится». [168] Соломонъ бо рече: «Праведници въ в?кы живуть, и от Господа мьзда имъ есть и строение от Вышняго. Сего ради приимут царствие красот? и в?н?ць доброты от рукы Господня, яко десницею защитить я и мышьцею покрыеть я». [169] Защитилъ бо есть силою блаженую Ольгу от противника и супостата дьявола. 
В л?то 6478. Святославъ посади Ярополка в Кыев?, а Олга в Дерев?хъ. В се же время придоша людье новъгородьстии, просяще князя себ?: «Аще не поидете к нам, то нал?земъ князя себ?». И рече к нимъ Святославъ: «А бы кто к вам шелъ». И отпр?ся Ярополкъ и Олгъ. И рече Добрыня: «Просите Володимиря». Володимиръ бо б? от Малуши, милостьниц? Ольжины; [170] сестра же б? Добрыня, отець же б? има Малъко Любчанинъ, и б? Добрыня уй Володимеру. И р?ша новгородци Святославу: «Въдай ны Володимира». И пояша новгородьци Володимира себ?, и иде Володимиръ съ Добрынею, уемъ своим, к Новугороду, а Святославъ къ Переяславцю. 
В л?то 6479. Прииде Святославъ Переяславцю, и затворишася болгаре в город?. И изъл?зоша болгаре на с?чу противу Святославу, и бысть с?ча велика, и одол?ваху болгаре. И рече Святославъ воем своимъ: «Уже нам зд? пасти, потягнемъ мужьскы, братье и дружино! ». И к вечеру одол? Святославъ и взя город копьем, рькя: «Се городъ мой! ». И посла къ гр?ком, глаголя: «Хощю на вы ити и взяти городъ вашь, яко и сий». И ркоша гр?ци: «Мы недужи противу вамъ стати, но возми на нас дань и на дружину свою, и пов?жьте ны, колько васъ, да вдамы по числу на головы». Се же ркоша гр?ци, льстячи подъ русью: суть бо гр?ци мудри[171] и до сего дни. И рече имъ Святославъ: «Есть нас 20 тысящь» и прирече 10 тысящь, б? бо руси 10 тысящь толко. И пристроиша гр?ци 100 тысящь на Святослава и не даша дани. И поиде Святославъ на гр?кы, и изидоша противу руси. Вид?въ же русь и убояшася з?ло множьства вой, и рече Святославъ: «Уже намъ н?камо ся д?ти, и волею и неволею стати противу. Да не посрамим земли Руские, но ляжемы костью ту, и мертьвы бо сорома не имаеть. Аще ли поб?гнемъ, то срамъ нам. И не имамъ уб?гнути, но станемъ кр?пко, азъ же предъ вами поиду: аще моя глава ляжеть, то промыслите о себ?». И ркоша вои: «Идеже глава твоя ляжеть, ту и главы наша сложим». И исполчишася русь и гр?ци противу. И сразистася полка, и оступиша гр?ци русь, и бысть с?ча велика, и одол? Святославъ, и гр?ци поб?гоша. И поиде Святославъ, воюя, къ городу[172] и другая городы разбивая, иже стоять пусты и до днешьнего дне. 
И съзва цесарь в полату бояры своя и рече имъ: «Что створим?  Не можемъ стати противу ему». И ркоша ему бояре: «Посли к нему дары, искусимъ ?и, любезнивъ ли есть злату, или паволокам? ». Послаша к нему злато и паволокы и мужа мудра и рькоша ему: «Глядай взора его и лица его и смысла его». Онъ же, вземъ дары, приде къ Святославу. И яко придоша гр?ци с поклоном, рече: «Въведете я с?мо». И придоша, и поклонишася ему, и положиша предъ ним злато и паволокы. И рече Святославъ, прочь зря: «Похороните! ». Отроци же Святославли, вземше, похорониша. Сли же цесаревы възвратишася къ цесарю и съзва цесарь бояры. И ркоша же послании, яко «Придохомъ к нему и въдахомъ дары, и не позр? на ня и повел? схоронити». И рече единъ: «Искуси ?и единою и еще — посли ему оружье». Они же послушаша его и послаша ему мечь и ино оружье. Онъ же, приимъ, нача любити, и хвалити, и ц?ловати цесаря. И придоша опять къ цесарю и пов?даша вся бывшая. И ркоша бояре: «Лють сей мужь хощеть быти, яко им?ния не брежет, а оружье емлеть. Имися по дань». И посла цесарь, глаголя сице: «Не ходи къ городу, но възми дань и еже хощеши», за маломъ бо б? не дошелъ Цесаря-града. И вдаша ему дань; имашеть же и за убьеныя, глаголя, яко «Родъ его възметь». Възя же и дары многы и възвратися в Переяслав?ць с похвалою великою. Вид?въ же мало дружины своея, рече в себе: «Егда како, прел?стивше, изъбьють дружину мою и мене», б?ша бо мьнози погыбли на полку. И рече: «Поиду в Русь и приведу боле дружины». 
И посла слы къ цесареви в Дерест?ръ, б? бо ту цесарь, ркя сице: «Хочю им?ти миръ с тобою твердъ и любовь». Се же слышавъ, цесарь радъ бысть и посла дары къ нему болша п?рвыхъ. Святославъ же прия дары и поча думати съ дружиною своею, ркя сице: «Аще не створимъ мира съ цесаремъ, а ув?сть цесарь, яко мало нас есть и, пришедше, оступят ны в город?. А Руская земля далече есть, а печен?зи с нами ратни, а кто ны поможет?  Но створим миръ с цесаремъ, се бо ны ся по дань ялъ, и то буди доволно намъ. Аще ли начнет не управляти дани, то изнова изъ Руси, съвокупивше вои множайша, и придемъ къ Цесарюграду». И люба бысть р?чь си дружин?, и послаша л?пьшии мужи къ цесареви, и придоша въ Дерьстеръ, и пов?даша цесареви. Цесарь же наутр?я призва я, и рече цесарь: «Да глаголють сли руссции». Они же ркоша: «Тако глаголеть князь нашь: хочю им?ти любовь съ царем гр?цькымъ св?ршену прочая вся л?та». Цесарь же, радъ бывъ, повел? письцю писати на харотью вься р?ци Святославли. И начаша глаголати сли вся р?чи, и нача писець писати. Глаголя сице: 
Равно другаго св?щания, [173] бывшаго при Святослав?, велиц?мь князи руст?мъ и при Св?нгельд?, писано при Феофил? синкел? и ко Иоану, нар?цаемому Цимьскому, [174] цесарю гр?цкому, в Дерьстр?, м?сяца иулия, индикта 14, в л?то 6479. 
Азъ Святославъ, князь рускый, якоже кляхся, и утв?ржаю на св?щании семъ роту свою и хочю им?ти миръ и св?ршену любовь съ всякымъ и великымъ цесаремь[175] гр?цьким и съ Васильем и съ Костянтином, и съ богодохновенными цесари, и съ всими людми вашими, иже суть подо мною Русь, бояре и прочии, до конца в?ка. Яко николиже помышляю на страну вашю, ни сбираю людий, ни языка иного приведу на страну вашю и елико есть подъ властию гр?цькою, ни на власть Коръсуньскую и елико есть городовъ ихъ, ни на страну Болъгарьску. Да аще инъ кто помыслит на страну вашю, да язъ буду противенъ ему и бьюся с ним. Якоже и кляхся азъ к цесаремь гр?цьскымъ, и со мною бояре и русь вся, да хранимъ правая св?щания. Аще ли от т?хъ сам?хъ и преждереченыхъ не храним, азъ же и со мною и подо мною, да им?емъ клятву от Бога, в неже в?руемъ — в Перуна и въ Волоса, бога скотья, да будем золот?, якоже золото се, [176] и своимъ оружьемь да исс?чени будемъ, да умремъ. Се же им?ете во истину, якоже створихъ нын? к вамъ, и написахъ на харотьи сей и своими печатьми запечатахомъ». 
Створивъ же миръ Святославъ съ гр?кы и поиде в лодьяхъ къ порогом. И рече ему воевода отень и Св?нгелдъ: «Поиди, княже, около на конех, стоять бо печен?зи в пороз?хъ». И не послуша его и поиде въ лодьяхъ. Послаша же переяславци къ печен?гом, глаголя: «Идеть Святославъ в Русь, възем им?нье много у гр?къ и полонъ бещисленъ, а с маломъ дружины». Слышавше же печен?зи се, заступиша порогы. [177] И приде Святославъ къ порогомъ, и не б? лз? проити пороговъ. И ста зимовать въ Б?лобережьи, не б? в них брашна, и бысть гладъ великъ, яко по полугривн? голова коняча, и зимова Святославъ. Весн? же присп?въши, поиде Святославъ в порогы. 
В л?то 6480. Приде Святославъ в порогы, и нападе на ня Куря, князь печен?жьскый, и убиша Святослава, и взяша голову его, и во лб? его зд?лаша чашю, оковавше лобъ его, и пьяху в немъ. Св?нгелдъ же приде къ Киеву къ Ярополку. И бысть вс?хъ л?т княжения Святославля л?т 28. 
В л?то 6481. Нача княжити Ярополкъ. 
В л?то 6482. 
В л?то 6483. Ловы д?юшю Св?ньгелдичю, именемъ Лотъ, ишедъ бо изъ Киева, гна по зв?ри в л?с?. Узр? ?и Олегъ и рече: «Кто се есть? ». И ркоша ему: «Св?нгелдиць». И, за?хавъ, уби ?и, б? бо ловы д?я Олегъ. И о том бысть межи има ненависть, Ярополку на Ольга, и молвяше всегда Ярополку Св?нгелдъ: «Поиди на брата своего и приимеши власть един его», хотя отмьстити сыну своему. 
В л?то 6484. 
В л?то 6485. Поиде Ярополкъ на Олга, брата своего, на Деревьскую землю. И изыде противу ему Олегъ, и ополчистася, и сразившимася полкома, и поб?ди Ярополкъ Олга. Поб?гъшю же Олгови с вои своими в город, р?комый Вручий, [178] и бяше мостъ чресъ гроблю к воротам городным, и, т?снячися другъ друга, спехнуша Олга с моста въ дебрь. И падаху людье мнози с моста, и удавиша и кони и челов?ци. И вшедъ Ярополкъ в город Олговъ, прия волость его, и посла искати брата своего, и искавше его, не обр?тоша. И рече одинъ древлянинъ: «Азъ вид?хъ вчера, яко съпехънуша ?и с моста». И посла Ярополкъ искатъ, и волочиша трупье изъ гробли от утра и до полудни, и нал?зоша исподи Олга подъ трупьемъ, и внесъше, положиша ?и на ковр?. И приде Ярополкъ надъ онь и плакася, и рече Свеньгелду: «Вижь, иже ты сего хотяше». И погребоша Ольга на м?ст? у города Вручего, и есть могила его у Въручего и до сего дни. И прия волость его Ярополкъ. И у Ярополка жена гр?кини б?, и бяше была черницею, юже б? привелъ отець его Святославъ и въда ю за Ярополка, красы д?ля лица ея. Слышавъ же се Володимиръ в Нов?город?, яко Ярополкъ уби Олга, убоявся, б?жа за море. А Ярополкъ посади посадникъ свой въ Нов?город?, и б? волод?я единъ в Руси. 
В л?то 6486. В л?то 6487. 
В л?то 6488. Приде Володимиръ с варягы къ Новугороду и рече посадником Ярополъчимъ: «Идете къ брату моему и речете ему: Володимиръ идеть на тя, пристраивайся противу бится». И с?де в Нов?город?. 
И посла к Роговолоду Полотьску, глаголя: «Хощю пояти дщерь твою жен?». Онъ же рече дъщери своей: «Хощеши ли за Володимира? ». Она же рече: «Не хощю розути Володимера, [179] но Ярополка хочю». Б? бо Рогъволодъ перешелъ изъ заморья, имяше волость свою Полотьск?, а Туръ Туров?, от него же и туровци прозвашася. И приидоша отроци Володимири и пов?даша ему всю р?чь Рогн?дину, дщери Рогъволож?, князя полотьского. Володимиръ же събра вои многы, варягы и слов?ны, и чюдь и кривичи, и поиде на Рогъволода. В се же время хотяху вести Рогън?дь за Ярополка. И приде Володимиръ на Полотескъ, и уби Рогъволода и сына его два, и дщерь его Рогън?дь поя жен?. 
И поиде на Ярополка. И приде Володимиръ къ Киеву съ вои многыми, и не може Ярополкъ стати противу Володимиру, и затворися Ярополкъ въ Киев? съ людьми своими и съ Блудом; и стояше Володимиръ, обрывся на Дорогожичи, [180] межи Дорогожичемъ и Капичемъ, и есть ровъ и до сего дне. Володимиръ же посла къ Блуду, воевод? Ярополчю, с л?стью глаголя: «Поприяй ми!  Аще убью брата своего, им?ти тя начну въ отца м?сто своего, и многу честь возмеши от мене: не я бо почалъ братью бити, но онъ. Азъ же того убояхъся и придохъ на нь». И рече Блудъ къ посланымъ Володимиром: «Азъ буду ти въ приязнь». О злая л?сть члов?чьская!  Якоже Давидъ глаголеть: «Ядый хл?бъ мой, възвеличилъ есть на мя л?сть». [181] Сьи убо лукавоваше на князя л?стью. И пакы: «Языкы своими льшаху. Суди имъ, Боже, да отпадут от мыслий своих; по множьству нечестиа их изърини я, яко прогн?ваша тя, Господи». [182] И пакы тоже рече Давидъ: «Мужи крови льстиви не припловят дний своих». [183] Се есть св?тъ золъ, еже св?щевають <. . . > на кровопролитье, то суть неистовии, иже приимъше от князя или от господина своего честь и дары, ти мыслят о глав? князя своего на погубление, горьше суть таковии б?совъ. Якоже и Блудъ предасть князя своего, приимъ от него чести многы, сь бо бысть повиненъ крови той. Се бо Блудъ затворивъся съ Ярополком, слаше къ Володимиру часто, веля ему приступати къ городу бранью, самъ мысля убити Ярополка; гражаны же не лз? убити его. Блуд же не възмогъ, како бы ?и погубити, замысли л?стью, веля ему не изълазити на брань изъ града. И рече же Блудъ Ярополку: «Киян? слются къ Володимирю, глаголюще: “Приступай къ городу бранью, яко предамы ти Ярополка”. Поб?гни изъ града». И послуша его Ярополкъ и б?жа изъ града, и, пришедъ, затворися въ град? Род?н? на устьи Ръси, [184] а Володимиръ вниде в Киевъ, и ос?дяху Ярополка в Родн?. И б? гладъ великъ в немъ, и есть притча и до сего дне: б?да аки в Родн?. И рече Блудъ Ярополку: «Видиши ли, колко вой у брата твоего?  Намъ ихъ не перебороти. И твори миръ съ братомъ своимъ», льстя подъ ним, се рече. И рече Ярополкъ: «Тако буди». И посла Блудъ къ Володимеру, глаголя, яко «Събыся мысль твоя, яко приведу Ярополка к теб?, и пристрой убити ?и». Володимиръ же, то слышавъ, въшедъ въ дворъ теремьный отень, о немьже преже сказахом, с?де ту с вои и съ дружиною своею. И рече Блудъ Ярополку: «Поиди къ брату своему и рьци ему: что ми ни вдаси, то язъ прииму». Поиде же Ярополкъ, и рече ему Варяжько: «Не ходи, княже, убьють тя; поб?гъни в печен?гы и приведеши воя». И не послуша его. И приде Ярополкъ къ Володимиру, и яко пол?зе въ дв?ри, подъяста и? два варяга мечема подъ пазус?. Блудъ же затвори дв?ри и не дасть по немъ внити своимъ. И тако убьенъ бысть Ярополкъ. Варяжько же, вид?въ, яко убьенъ бысть Ярополкъ, б?жа съ двора в Печен?ги и мьного воева с печен?гы на Володимира, и одва приваби ?и, заходивъ к нему рот?. Володимиръ же зал?же жену братьню гр?киню, и б? непраздна, от нея же роди Святополка. От гр?ховнаго бо корене злый плодъ бываеть: понеже была б? мати его черницею, а второе — Володимиръ залеже ю не по браку, прелюбод?йчищь бысть убо. Т?мьже и отець его не любяше, б? бо от двою отцю — от Ярополка и от Володимира. 
Посемъ р?ша варязи Володимеру: «Се град нашь, и мы прияхом ?и, да хощем имати откупъ на них по 2 гривн? от челов?ка». И рече имъ Володимиръ: «Пожьдете, даже вы куны сберут за м?сяць». И жьдаша за м?сяць, и не дасть имъ. И р?ша варязи: «Съльстилъ еси нами, да покажи ны путь въ гр?кы». Онъ же рече: «Идете». Изъбра от нихъ мужа добры и смыслены и храбъры и раздая имъ грады; прочии же идоша Цесарюграду. И посла пред ними слы, глаголя сице цесареви: «Се идуть к теб? варязи, не мози ихъ д?ржати в город?, или то створят ти въ град?, яко зд?, но расточи я раздно, а семо не пущай ни единого». 
И нача княжити Володимиръ въ Киев? одинъ и постави кумиры на холъму вн? двора теремнаго: Перуна деревяна, а голова его серебряна, а усъ золот, и Хоръса, и Дажьбога, и Стрибога и С?марьгла, и Мокошь. [185] И жряхут имъ, наричуще богы, и привожаху сыны своя, и жряху б?сомъ, и оскв?рняху землю требами своими. И оскв?рнися требами земля Русская и холмъ тъ. Но преблагый Богъ не хотяй смерти гр?шником: на томъ холм? нын? церкы есть святаго Василья, якоже посл?д? скажем. Мы же на преднее възвратимся. 
Володимиръ же посади Добрыню, уя своего, в Нов?город?. И пришед Добрыня Новугороду, постави Перуна кумиръ надъ р?кою Волховомъ, и жряхуть ему людье новгородьстии акы Богу. 
Б? же Володимиръ поб?женъ похотью женьскою. Быша ему водимыя: Рогън?дь, юже посади на Лыбеди, идеже есть нын? селце Передславино, от нея же роди 4 сыны: Изеслава, Мьстислава, Ярослава, Всеволода, и дв? дщери; от гр?кини — Святополка; от чехыни — Вышеслава; а от другия — Святослава, а от болъгарыни — Бориса и Гл?ба. И наложьниць у него 300 въ Вышегород?, 300 в Б?л?город?, а 200 на Берестов?мъ в сельци, еже зовут и нын? Берестовое. И б? несытъ блуда, и приводя к себ? мужьскыя жены и д?вици растляя. Б? бо женолюбець, яко и Соломонъ: б? бо у Соломона, рече, женъ 700, а наложьниць 300. [186] Мудръ же б?, а на кон?ць погибе; сь же б? невеглас, на кон?ць обр?те спасение. «Велий бо Господь, и велья кр?пость его, и разуму его н?сть числа! »[187] Зло бо есть женьская прел?сть, якоже рече Соломонъ, покаявся, о женахъ: «Не внимати зл? жен?, медъ бо каплеть от устъ ея, жены любод?ица, во время наслажаеть твой гортань, посл?д? же горьч?е желчи обрящеши. Прил?пляющаяся ей вънидутъ съ смертью въ адъ. На пути бо животъныя не находит, блудна бо теченья ея и неблагоразумна». [188] Се же рече Соломонъ о прелюбод?ицах. О добрыхъ же женахъ рече: «Дражьши есть каменья многоценьнаго. Радуется о ней мужь ея. Д?еть бо мужеви своему благо все житье. Обр?тши волну и ленъ, створить благопотребная рукама своима. Бысть яко корабль, куплю д?ющь, издалеча събираеть себ? богатьство, и въстаеть из нощи, и даеть брашно дому и д?ло рабынямъ. Вид?вши тяжание, куповаше, от д?лъ руку своею насадить тяжание. Препоясавши кр?пько чресла своя, и утв?рьди мышьци свои на д?ло. И вкуси, яко добро д?лати, и не угасает св?тилникъ ея всю нощь. Руц? свои простираеть на полезная, локти же свои утв?ржает на веретено. Руц? свои отв?рзаеть убогимъ, плодъ же простре нищим. Не печеться о дому своемъ мужь ея, егда кд? будет. Сугуба од?нья створит мужю своему, очерьвлена и багъряна себ? од?нья. Възоренъ бываеть въ врат?хъ мужь ея, внегда аще сядеть на соньмищи съ старци и съ жители земля. Опоны створи и отдасть в куплю. Уста же своя отв?рзе смыслено и въ чинъ молвить языкомъ своим. Въ кр?пость и в л?поту облечеся. Милостыня ея въздвигоша чада ея, обогат?ша, и мужь ея похвали ю. Жена бо разумлива благословлена есть, боязнь же Господню да хвалит. Дадите ей от плода устъну ея, да хвалять въ врат?хъ мужа ея». [189]
В л?то 6489. Иде Володимиръ к ляхомъ и зая грады ихъ: Перемышль, Червенъ[190] и ины городы, иже суть и до сего дне подъ Русью. Семъ же л?т? и вятичи поб?ди и възложи на ня дань от плуга, якоже отець его ималъ. 
В л?то 6490. Заратишася вятичи, и иде на ня Володимеръ и победи я въторое. 
В л?то 6491. Иде Володимиръ на ятвягы[191] и взя землю ихъ. И приде къ Киеву и творяше требу кумиромъ с людми своими. И ркоша старци и бояре: «Мечемъ жребий на отрока и д?вицю, на негоже падеть, того зар?жемы богомъ». И бяше варягъ одинъ, б? дворъ его, идеже б? церкви святыя Богородица, юже създа Володимиръ. Б? же варягь тъй пришелъ от Гр?къ и д?ржаше в?ру в тайн? крестьяньскую. И б? у него сынъ красенъ лицем и душею, и на сего паде жребий по зависти дьяволи. Не т?рпяше бо дьяволъ, власть им?я надъ всими, сьй бяше ему акы т?рнъ въ сердци, и тщашеся потребити оканный и наусти люди. И р?ша, пришедъша, послании к нему, яко: «Паде жребий на сынъ твой, изволиша бо ?и бози себ?, да створим требу богомъ». И рече варягъ: «Не суть то бози, но древо; днесь есть, а утро изъгнило есть, не ядять бо, ни пьють, ни молвять, но суть д?лани руками въ древ? секирою и ножемъ. А Богъ единъ есть, емуже служать гр?ци и кланяются, иже створилъ небо, и землю, и челов?ка, и зъв?зды, и солнце, и луну, и далъ есть жити на земли. И си бози что сд?лаша?  Сами д?лани суть. Не дамъ сына своего б?сом». Они же, шедъше, пов?даша людемъ. Они же, вземъше оружье, поидоша на нь и разъяша дворъ около его. Онъ же стояше на с?нехъ съ сыномъ своимъ. Р?ша ему: «Дай сына своего, дамы ?и богомъ». Онъ же рече: «Аще суть бози, то единого себе послють бога, да поимуть сына моего. А вы чему перетребуете имъ? ». И кликнуша и с?коша с?ни подъ ними, и тако побиша я. И не св?сть никтоже, кде положиша я. Бяху бо челов?ци тогда невегласи, погани, и дьяволъ радовашеся сему, не в?ды, яко близъ погибель хотяше быти ему. Тако бо и преди тъщашеся погубити родъ хьрестьяньскый, но прогонимъ бяше крестомъ честнымъ во иныхъ странах, зд? же мняшеся оканьный, яко зд? ми есть жилище, зд? бо не суть учили апостоли, ни пророци прорекъли, не в?дый пророка, глаголюща: «И нареку не люди моя люди моя»; [192] о апостол?хъ же рече: «Во всю землю изидоша в?щания ихъ и в кон?ць вселеныя глаголи ихъ». [193] Аще бо и т?ломъ апостоли суть зд? не были, но учения ихъ, яко трубы, гласять по вселений въ ц?рьквахъ, имъже ученьемъ поб?жаемъ противнаго врага, попирающе подъ ноз?, якоже попраста и сия отьченика, и приимъша в?н?ць небесный съ святыми мученикы и съ праведными. 
В л?то 6492. Иде Володимиръ на радимици. И б? у него воевода Волчий Хвостъ, и посла пред собою Володимиръ Волчия Хвоста, и ср?те радимичи на р?ц? Пищан?, [194] и поб?ди Волчий Хвостъ радимичи. Т?мь и русь корятся радимичемъ, глаголюще: «П?щаньци волъчья хвоста б?гають». Быша же радимичи от рода ляховъ; и, пришедше ту, ся вселиша, и платять дань в Руси, и повозъ везуть и до сего дне. 
В л?то 6493. Иде Володимиръ на Болъгары съ Добрынею, уемъ своимъ, в лодьяхъ, а торкы берегомъ приведе на конехъ. И тако поб?ди болгары. [195] И рече Добърыня Володимиру: «Съглядахъ колодникъ, и суть вси в сапоз?хъ. Симъ дани намъ не платити, поидев? искать лапотникъ». И сътвори миръ Володимиръ с болгары, и рот? заходиша межи собою, и р?ша болгаре: «Толи не буди мира межи нами, оли же камень начнеть плавати, а хмель грязнути». И приде Владимиръ къ Киеву. 
В л?то 6494. Приидоша болгаре в?ры бохъмичи, [196] глаголюще, яко «Ты князь еси мудръ и смысленъ и не в?си закона; да в?руй въ законъ наш и поклонися Бохъмиту». Рече Володимиръ: «Кака есть в?ра ваша? » Они же р?ша: «В?руемъ Богу, а Бохъмитъ ны учить, глаголя: обр?зати уды тайныя, а свинины не ?сти, а вина не пити, и по смерти съ женами похоть творити блудную. Дасть Бохъмить комуждо по семидесятъ женъ красенъ, и избереть едину красну, и вс?хъ красоту възложит на едину, и та будеть ему жена. Зд? же, рече, достоить блудъ творити всякый. На семъ же св?т? аще будет кто убогъ, то и тамо, аще ли богатъ есть зд?, то и тамо». И ина многа л?сть, еяже нелз? писати срама ради. Володимиръ же слушаше ихъ, б? бо самъ любяше жены и блужение многое, и послушаше сладъко, Но се б? ему не любо: обр?зание удовъ и о неядении свиныхъ мясъ, а о питьи отинудь рекъ: «Руси веселье питье, не можемъ безъ того быти». По семъ же придоша н?мци от Рима, глаголюще, яко «Придохомъ послани от папежа». И ркоша ему: «Реклъ ти папежь: “Земля твоя яко земля наша, а в?ра ваша не акы в?ра наша, в?ра бо наша св?тъ есть, кланяемъся Богу, иже створи небо и землю, и зв?зды, и м?сяць и всяко дыхание, а бози ваши — древо суть”». Володимиръ же рече: «Кака есть запов?дь ваша? » Они же р?ша: «Пощение по сил?. Аще кто пьеть или ?сть, все въ славу Божию, [197] рече учитель нашъ Павелъ». Рече же Володимиръ н?мцомъ: «Идете опять, яко отци наши сего не прияли суть». Се слышавше, жидове козарьстии[198] приидоша, ркуще: «Слышахомъ, яко приходиша болъгаре и хрестьяни, учаще тя кождо ихъ в?р? своей. Хрестьяни бо в?рують, егоже мы распяхомъ, а мы в?руемъ едину Богу Аврамову, Исакову, Ияковлю». И рече Володимиръ: «Что есть законъ вашь? » Они же р?ша: «Обр?затися и свинины не ясти, ни заячины, суботу хранити». Онъ же рече: «То кде есть земля ваша? » Они же р?ша: «Въ Иерусадим?». Онъ же рече: «То тамо ли есть? » Они же р?ша: «Разъгн?валъся Богъ на отци наши и расточи ны по странам гр?хъ ради нашихъ, и предана бысть земля наша хрестьяномъ». [199] Володимиръ же рече: «То како вы ин?хъ учите, а сами отв?ржени от Бога?  Аще бы Богъ любилъ васъ, то не бысте расточнени по чюжимъ землямъ. Еда и намъ то же мыслите зло прияти? »
По семъ прислаша гр?ци къ Володимиру философа, глаголюще сице: «Слышахомъ, яко приходили суть болгаре, учаще тя приняти в?ру свою. Ихъ же в?ра оскв?рняеть небо и землю, иже суть проклят? паче вс?хъ челов?къ, уподобльшеся Содому и Гомору, на няже пусти Богъ кам?нье горущее и потопи я, и погрязоша, [200] яко и сихъ ожидаеть день погибели ихъ, егда придеть Богъ судити на землю и погубити вься творящая безаконье и скв?рны д?ющая. Си бо омывають оходы своя, поливавшеся водою, и въ ротъ вливають, и по брад? мажются, наричюще Бохмита. Тако же и жены ихъ творят ту же скв?рну и ино же пуще: от совокупления мужьска вкушають». Си слышавъ, Володимиръ плюну на землю, рекъ: «Нечисто есть д?ло». Рече же философъ: «Слышахомъ же и се, яко приходиша от Рима учить васъ к в?р? своей, ихъ же в?ра с нами мало же развращена: служать бо опр?снокы, рекши оплатъкы, ихъже Богъ не преда, но повел? хл?бом служити, и преда апостоломъ, приимъ хл?бъ, и рек: “Се есть т?ло мое, ломимое за вы”. Такоже и чашю приимъ, рече: “Се есть кровь моя новаго зав?та”. [201] Си же того не творять, и суть не исправил? в?ры». Рече же Володимиръ: «Придоша къ мн? жидове, глаголюще: яко н?мьци и гр?ци в?рують, егоже мы распяхом». Философъ же рече: «Воистину в того в?руемъ, т?хъ бо пророци прорькоша, яко Богу родитися, а другии — распяту быти и третьй день въскреснути и на небеса възити. Они же ты пророкы и избиваху, а другия претираху. Егда же събысться проречение ихъ, сниде на землю, и распятье приятъ, и въскресе и на небеса възиде, а сихъ же ожидаше покаянья за 40 л?тъ и за 6, и не покаяшася, и посла на ня римляны. Грады ихъ разъбиша, а сам?хъ расточиша по странам, и работають въ странахъ». Рече же Володимиръ: «Что ради сниде Богъ на землю и страсть таку приятъ? » Отв?щавъ же, рече философъ: «Аще хощеши, княже, послушати из начала, что ради сниде Богъ на землю? » Володимиръ же рече: «Послушаю, радъ». И нача философъ глаголати сице: [202]
Въ начало исп?рва створи Богъ небо и землю въ 1 день. Въ вторый день створи твердь, иже есть посред? водъ. Сего же дни разд?лишася воды, полъ ихъ възиде на тв?рдь, а полъ ихъ под твердь. [203] Въ 3 день сътвори море, р?кы, источникы и с?мена. Въ 4 — солнце, и луну, и зв?зды, и украси Богъ небо. Вид?въ же п?рвый от ангелъ, стар?йшина чину ангельску, помысли в себе, рекъ: «Сниду на землю, и прииму землю, и поставлю столъ свой на облац?хъ с?верьскыхъ, и буду подобенъ Богу». И ту абье св?рже ?и съ небеси, и по немъ спадоша иже б?ша подъ нимъ, чинъ десятый. Б? же имя противнику Сотанаилъ, в неже м?сто постави стар?йшину Михаила. Сотана же, гр?шивъ помысла своего и отпадъ славы п?рвыя, наречеся противьникъ Богу. По семъ же въ 5 день створи Богъ кыты, и гады, и рыбы, и птица пернатыя, и зв?ри, и скоты, и гады земныя. Въ 6 день створи же Богъ челов?ка. [204] Въ 7 день почи Богъ от д?лъ своихъ, еже есть субота. И насади Богъ Рай на въстоци въ Едем?, и въведе Богъ ту челов?ка, егоже созда, и запов?да ему от древа всякого ясти, от древа же единого не ясти, иже есть разум?ти злу и добру. И б? Адамъ в Раи, и видяше Бога и славяше, егда ангели славяху Бога, и онъ с ними. И възложи Богъ на Адама сонъ, и успе Адамъ, и взятъ Богъ едино ребро у Адама, и створи ему жену, и приведе ю къ Адаму, и рече Адамъ: «Се кость от кости моея и плоть от плоти моея, си наречеться жена». И нарече Адамъ имена вс?мъ скотом и птицам, и зв?рем, и гадомъ, и сам?ма ангелъ пов?да имени. И покори Богъ Адаму зв?ри и скоты, и обладаше всими, и послушаху его. Вид?въ же дьяволъ, яко почести Богъ челов?ка, позавид?въ ему, преобразися въ змию, и прииде в Евз?, и рече ей: «Почто не яста от древа, сущаго посред? Рая? » И рече жена къ змии: «Рече Богъ: не имата ясти, оли — да умрета смертью». И рече змия къ жен?: «Смертью не умрета; в?даше бо Богъ, яко въньже день яста от него, отв?рзостася очи ваю, и будета яко Богъ, разум?вающа добро и зло». И вид? жена, яко добро древо въ ядь, и вземьши жена сн?сть, и въдасть мужю своему, и яста, и отв?рзостася очи има, и разум?ста, яко нага еста, и сшиста листвием смоковьнымь препоясание. И рече Богъ: «Проклята земля въ д?лехъ твоихъ, в печали яси вся дни живота твоего». И рече Господь Богъ: «Егда како прострета руку, и возмета от древа животнаго, и живета в в?ки». Изъгна Господь Богъ Адама из Рая. И с?де прямо Раю, плачася и д?лая землю, и порадовася сатана о проклятьи земля. Се на ны п?рвое падение, горкый отв?тъ, отпадения ангелъскаго житья. И роди Адамъ Каина и Авеля, и б? Каинъ ратай, а Ав?ль пастух. Принесе Каинъ от плод земныхъ къ Богу, и не прия Богъ даровъ его. А Авель принесе от агн?ць п?рв?н?ць, и прия Богъ дары Ав?левы. Сотона же въл?зе въ Каина и постр?каше Каина на убийство Ав?лево. И рече Каинъ къ Авелю: «Изидев? на поле». И яко изидоша, въста Каинъ и хотяше убити ?и, не ум?яше убити ?и. И рече ему сотона: «Возми камень и удари ?и». И уби Ав?ля. И рече Богь Каину: «Кде есть братъ твой? » Он же рече: «Еда азъ стражь есмь брату моему? »[205] И рече Богъ: «Кровь брата твоего въпиет къ мн?, буди стоня и трясыся до живота своего». Адамъ же и Евга плачющася бяста, и дьяволъ радовашеся, рекъ: «Сего же Богъ почести, азъ створих ему отпасти от Бога, и се нын? плачь ему нал?зох». И плакастася по Ав?л? л?т 30, и не съгни т?ло его, и не ум?ста погрести его. И повел?ньемъ Божиимъ пт?нца два прилет?ста, единъ ею умре, и единъ же ископа яму, вложи ум?ршаго и погребе. Вид?вша же се, Адамъ и Евга ископаста яму, и вложиста Ав?ля, и погребоста ?и съ плачем. Бысть же Адамъ л?т 230 роди Сифа и 2 дщери, и поя едину Каинъ, а другую Сифъ, и от того члов?ци расплодишася по земли. И не познаша створшаго я, исполнишася блуда и всякого скаредиа, и убийства, и зависти, и живяху скотьскы челов?ци. И б? Ной единъ прав?денъ в род? семъ. И роди 3 сына: Сима, Хама, Афета. И рече Богъ: «Не имать пребывати духъ мой въ челов?цехъ», и рече: «Да потреблю челов?ка, егоже створих, от челов?ка до скота». И рече Богъ Ноеви: «Створи ковчегъ в долготу лакотъ 300, а в широту 80, а възвышье 30 лакот» — егупьт? бо локтемъ саженъ зовуть. Д?лаему же ковчегу за 100 л?т, и пов?даше Ной, яко быти потопу, посм?хахуся ему. И егда сд?ла ковчегъ, рече Господь Богь Ноеви: «Вл?зи ты, и жена твоя, и сынове твои, и снохы твоя, и въведи я к себ? по двоему от вс?х гадъ, скот и птицъ». И въведе Ной, якоже запов?да ему Богъ. И наведе Богь потопъ на землю, и потопе всяка плоть, и ковчегъ плаваше на вод?. Егда же посяче вода, изл?зе Ной, и сынове его, и жена его. И от сихъ расплодися земля. И быша челов?ци мнози и единогласни, р?ша другъ другу: «Съзижемъ столпъ до небесе». И начаша здати, и б? стар?йшина имъ Невродь. [206] И рече Богъ: «Умножишася челов?ци, и помыслы ихъ суетны». И съниде Богъ, и разм?си языкы на 70 и два языка. Адамовъ же языкъ бысть не отъятъ у Авера: то бо единъ не приложися къ безумью ихъ, р?къ сице: «Аще бы челов?ком Богъ реклъ на небо столпъ д?лати, то повел?лъ бы самъ Богъ словом, якоже створи небеса, и землю, и моря и вся видимая и невидимая». Того ради сего языкъ не прем?нися, от сего суть евр?и. На 70 и единъ языкъ разд?лишася и разидошася по странам, кождо свой нравъ прияша. И по дьяволю научению ови рощением и кладязямъ жряху и р?кам, и не познаша Бога. От Адама же до потопа л?т 2242, а от потопа до разъд?ленья языкъ л?т 529. 
По семъ же дьяволъ в болша прелщения във?рже челов?кы, и начаша кумиры творити, ови древяныа и м?дяныя, а друзии мороморяны, златы и сребряны, и кланяхуться имъ, и привожаху сыны своя и дьщери своя и закалаху предъ ними, и б? вся земля оскв?рнена. И началникъ же бяше кумиротворению Серухъ, творяше бо кумиры въ имена мерътвыхъ челов?къ, бывшимъ ов?мъ цесаремъ, другымъ храбрымъ, и волъхвомъ, и женамъ прелюбод?ицамъ. Се же Серухъ роди Фару, Фара же роди 3 сыны: Аврама, и Нахора, и Арана. [207] Фара же творяше кумиры, навыкъ у отца своего. Аврамъ же, пришедъ въ ум, възр?въ на небо, и рече: «Воистину той есть Богъ, иже створилъ небо и землю, а отець мой прельщает челов?кы». И рече Аврамъ: «Искушю богь отца своего» и рече: «Отче!  Прельщаеши челов?кы, творя кумиры древяны. То есть Богъ, иже створилъ небо и землю». И приимъ Аврамъ огнь, зажьже идолы въ храмин?. Вид?въ же се Аранъ, братъ Аврамовъ, р?внуя по идол?хъ, хот? умьчати идолъ, самъ згор? ту Аранъ и умре пред отцемъ. Пред с?мъ бо не умиралъ сынъ предъ отцемъ, но отець пред сыномъ, и от сего начаша умирати сынове пред отцемъ. И възлюби Богъ Аврама, и рече Богъ Авраму: «Изиди изъ дому отца твоего и поиди в землю, в нюже ти покажю, и створю тя въ языкъ великъ, и благословять тя кол?на земная». И створи Аврамъ, якоже запов?да ему Богь. И поя Аврамъ Лота, сыновца своего, и б? бо ему Лотъ шюринъ и сыновець, б? бо Аврамъ поялъ братьню дщерь Ароню, Сарру. И приде в землю Ханан?йску къ дубу высоку, и рече Богь къ Авраму: «С?мени твоему дамъ землю сию». И поклонися Аврамъ Богу. Аврамъ же бяше л?т 75, егда изиде от Хараона. Б? же Сарра неплоды, болящи неплодскым. Рече Сарра Авраму: «Вл?зи убо къ раб? моей». И поемши Сарра Агарь и вдасть ю мужеви своему, и вл?зъ Аврамъ къ Агари. И зача Агарь и роди сына, и прозва Аврамъ Измаилом, а Аврамъ же б? л?т 86, егда родися Измаил. По семъ же, заченши, Сарра роди сына и нарече имя ему Исакъ. И пов?л? Богъ Авраму обр?зати отроча, и обр?за Аврам въ 8 день. И възълюби Богь Аврама и племя его, и нарече я в люди себ?, и отлучи я от языкъ, нарекъ люди своя. Сему же Исаку възмогшу, Авраму же живущю л?т 175 и умре, и погребенъ бысть. Исаку же бывшю л?т 60, роди два сына — Исава и Якова. Исавъ же бысть лукавъ, а Яков правдивъ. Сий же Яковъ работа у уя своего изъ дьщери его из меньшие 7 л?т, и не дасть ему ея Лаван, уй его, рекъ: «Стар?йшюю поими». И вдасть ему Лию, стар?йшюю, и изъ другое рекъ ему: «Другую работай 7 л?т». Онъ же . работа другую 7 л?т из Рахили. И поя себ? 2 сестреници, от неюже роди 8 сыновъ: Рувима, Семеона, Левгию, Июду, Исахара, и Заулона, Иосифа и Веньамина, и от робу двою: Дана, Нефталима, Гада, Асира. И от сихъ расплодишася жидов?. Ияковъ же сниде въ Егупетъ, сы л?т 130 с родомъ своим, числом 65 душь. Поживе же в Егупт? л?т 17, и успе, и поработиша племя его за 400 л?т. 
По сихъ же л?т?хъ възмогоша людье жидовьстии, умножишася, и насиляхуть им егуптяне работою. В си же времена родися Моис?й в жидех, и р?ша волъсви егупетьстии цесарю, яко «Родилъся есть д?тищь въ жидох, иже хощеть погубити Егупет». Ту абье повел? цесарь ражающаяся д?ти жидовьскыя вм?тати в р?ку. Мати же Моис?ова, убоявшися сего погубления, вземъши младен?ць, вложи въ крабьицю и, несъши, постави в луз?. В се же время сниде дщи фараонова Фермуфи купаться и вид? отроча плачющеся, и възя е и пощади е, и нарече имя ему Моисий, и въскорми е. И бысть отроча красно, и бысть 4 л?т, и приведе ?и дщи фараоня къ отцю своему фараону. Вид?въ же Моис?я фараонъ, нача любити фараонъ отроча. Моисий же, хапаяся за шию цесареву, срони в?н?ць съ главы цесаревы, и попра ?и. [208] Вид?въ же волхвъ, рече цесареви: «О цесарю!  Погуби отроча се: аще ли не погубиши, имаеть погубити всь Егупет». И не послуша его цесарь, но паче повел? не погубити д?тий жидовьскыхъ. Моис?еви же възмогъшю, и бысть великъ в дому фараони. И бысть цесарь инъ, възавид?ша ему бояре. Моис?й же уби егупьтянина, б?жа изъ Егупта и приде в землю Мадиамьску и, ходя по пустыни, научися от ангела Гавриила о бытьи всего мира, и о п?рв?мъ челов?ци, и яже суть была по нем и по потоп?, и о см?шении языкъ, аще кто колико л?тъ бяше былъ, и зв?здное хожение и число, земльную м?ру и всяку мудрость. По семъ же явися ему Богъ в купин? огньмь и рече ему: «Вид?хъ б?ду людий моих въ Егупт? и низъл?зохъ изяти я от руку егупетьску, изъв?сти я от земли тоя. Ты же иди къ фараону цесарю егупетъску и речеши ему: “Пусти Израиля, да три дни положать требу Господу Богу”. Аще не послушаеть тебе цесарь егупетъскый, побью ?и и всими чюдесы моими». И пришедъшю Моис?ови, и не послуша его фараонъ, и пусти Богъ 10 казний на фараона: 1 — р?кы въ кровь, 2 — жабы, 3 — мьшиц?, 4 — п?сья мухы, 5 — смерть на скотъ, 6 — прыщьеве горющии, 7 — градъ, 8 — прузи, 9 — тма три дни, 10 — моръ в челов?ц?хъ. Сего ради 10 казний бысть на нихъ, яко 10 м?сяць топиша д?ти жидовьскы. Егда же бысть моръ въ Егупте, рече фараонъ Моис?ови и брату его Аарону: «Отъидета въскор?». Моис?й же, събравъ люди жидовьскыя, поиде от земля Егупетъскыя. И ведяше я Господь путемъ по пустыни къ Чермьному морю, и предъидяше пред ними нощью столпъ огньнъ, а во дни — облаченъ. Слышавъ же фараонъ, яко б?жать людье, погна по нихъ, и притисну я къ морю. Вид?въше же людье жидовьстии въспиша на Моис?я, ркуще: «Почто изведе ны на смерть? ». И въспи Моис?й къ Богу, и рече Господь: «Что вопиеши къ мн??  Удари жезломъ в море». И створи Моис?й тако, и раступися вода надвое, и внидоша сынове израилеви в море. Вид?въ же, фараонъ гна по нихъ, сынове же израилеви проидоша посуху. Яко изл?зоша на брегъ, и съступися море о фараон? и о воихъ его. И възлюби Богъ Израиля, и идоша от моря три дня по пустыни, и придоша в Меронъ. И б? ту вода горка, и възропташа людье на Бога, и показа имъ древо, и вложи е Моис?й въ воду, и осладишася воды. По семъ же пакы възропташа людье на Моис?я и на Арона, ркущи: «Луче ны бяше въ Егупт?, еже ядохом мяса, и тукъ и хл?бъ до сытости». И рече Господь Бог Моис?ови: «Слышах хулнание сыновъ Израилевъ». И дасть им манну ясти. По семъ же дасть имъ законъ на гор? Синайстий. И Моис?ови въшедъшю на гору къ Богу, они же, съльявше т?льчью главу, поклонишася аки Богу. Ихъ же Моис?й исъс?че 3000 числом. По семъ же пакы възропташа на Моис?я и на Арона, еже не б? воды. И рече Господь Моис?ови: «Удари жезломъ в камень», рекъ: «Исъ сего камени егда не испустив? воды? » И разгн?вася Господь на Моис?я, яко не възвеличи Господа, и не вниде в землю об?тованую сего ради, роптанья он?хъ ради, но възведе ?и на гору Вамьску и показа ему землю об?тованую. И умре Моис?й ту на гор?. И прия власть Исусъ Навгинъ. Сий приде въ землю об?тованую и изби ханан?йско племя, и всели в нихъ м?сто сыны Израилевы. Ум?рьшю же Исусу, бысть судья въ него м?сто Июда, ин?хъ судий бысть 14. При них же, забывше Бога, изъведъшаго я изъ Егупта, начаша служити б?сом. И разъгн?вася Богъ, предаяшеть я иноплеменьником на расхыщение. И егда ся начьну каяти, помиловашеть их, и пакы укланяхуся на б?сослужение. По сихъ же служаше Илий жрець, и по семъ Самуилъ пророкъ. Р?ша людье Самуилу: «Постави нам цесаря». И разъгн?вася Богъ на Израиля и постави надъ ними цесаря Саула. Таче Саулъ не изволи ходити въ зав?т? Господни, избра Господь Давида, постави ?и цесаря надъ Израилемъ, и угоди Давидъ Богу. Сему Давиду кляся Богь, яко от племени его родитися Богу. И п?рвое начаша пророчьствовати о воплощении Божии, рекъ: «Изъ щрева преже деньница родихъ тя». [209] Се же пророчьствовавъ 40 л?т и умре. И по нем царствова и пророчьствова сынъ его Соломонъ, иже възгради церковь Богови и нарече ю Святая Святыхъ. И бысть мудръ, но на кон?ць поползеся; цесарьствовавъ л?т 40 и умре. По Соломон? же цесарьствовавъ сынъ его Ровоамъ. При семъ разд?лися царство надвое жидовьское: въ Ерусалимъ одино, а другое в Самарии[210] Въ Самар?и же царьствова Еровамъ, холопъ Соломонь, иже створи дв? крав? злат? и постави едину вь Вефили на холм?, а другу въ Ендан? и рекъ: «Се Бога твоя, Израилю». И кланяхуся людье, а Бога забыша. Таче и въ Ерусалим? забывати Бога начаша, кланятися Валу, рекъше ратьну богу, еже есть Арей, [211] и забыша Бога отець своихъ. И нача Богъ посылати к нимъ пророкы. Пророци же начаша обличати о безаконьи ихъ и о служеньи кумиръ. Они же начаша пророкы избивати, обличаеми от них. И разгн?вася Богъ на Израиля велми и рече: «Отрину от себе и призову ины люди, иже мене послушают. И аще съгр?шат, не помяну съгр?шения ихъ». И нача посылати пророкы, глаголя: «Прорицайте о отв?ржении жидовьст? и о призваньи стран». 
П?рвое же начаша пророчьстьвовати Осий, глаголя: «Преставлю царство дому Израилева и скрушю лукъ Израилевъ, и не приложю пакы помиловати дому Израилева, но отм?таа, отв?ргуся ихъ, — глаголеть Господь, — и будут блудяще въ языц?хъ». [212] Иерем?я же рече: «Аще станеть Самуилъ и Моис?й, не помилую ихъ», И пакы той же Ерем?я рече: «Тако глаголеть Господь: Се кляхся именемъ моим великымъ, аще будеть отсел? кд? имя мое именуемо въ уст?х июд?йскыхъ». [213] Иезекеиль же рече: «Тако глаголеть Господь Аданай: Расъс?ю вы вся, останкы твоя въ вся в?тры, зане святая моя оскв?рнависте вьсими негодованми твоими. Азъ же тя отрину и не имамъ тя помиловати пакы». [214] Малахия же рече: «Тако глаголеть Господь: Уже н?сть ми хот?нья въ вас, понеже от въстока и до запада имя мое прославися въ языц?х, и на всяком м?ст? приносится кадило имени моего и жертва чиста, зане велье имя мое въ языц?х. Сего ради дамъ васъ на поносъ и на пришествие въ вся языкы». [215] Исая великый рече: «Тако глаголеть Господь: Простру руку свою на тя, истьлю тя и рас?ю тя, и не приведу тя». И пакы и тъ же рече: «Възненавид?хъ праздникы ваша и начаткы м?сяць ваших не приемлю». [216] Амосъ же пророкъ рече: «Слышите слово Господне: Азъ приемлю на вы плачь. Домъ Израилевъ падеся и не приложи въстати». [217] Малахия же рече: «Тако глаголеть Господь: Послю на вы клятву и прокл?ну благословление ваше, и разорю, и не будет въ вас». [218]
И много пророчьствоваша о отв?ржении их. Симъ же пророкомъ повел? Богъ пророчьствовати о призваньи ин?х странъ в них м?сто. Нача звати Исая, тако глаголя: яко «Законъ от мене изидет, и судъ мой св?тъ странамъ. Приближается скоро правда моя, изидеть, и на мышцю мою страны уповают». [219] Иерем?я же рече: «Тако глаголеть Господь: И положю дому Июдову зав?тъ новъ, дая законы в разум?нья ихъ, и на с?рдца ихъ напишю, и будут имъ въ Богъ, и ти будут мьн? въ люди». [220] Исая же рече: «Ветхая мимоидоша, а новая възв?щаю. И преже възв?щения явлено бысть вамъ: пойте Господеви п?снь нову. Работающим ми призоветь имя ново, еже благословиться имя ново, еже благословится имя всей земли. Домъ мой домъ молитв? прозовется по вс?мъ языком». [221] Той же Исая глаголеть: «Открыеть Господь мыщьцю свою святую пред вс?ми языкы. Узрять вси конци земля спасение Бога нашего». [222] Давидъ же: «Хвалите Господа вси языци, похвалите его вьси людье». [223]
Тако Богу възлюбившю новыя люди, рекъ имъ снити к нимъ самъ и явитися челов?ком плотью и пострадати за Адамово преступление. И начаша пророчьствовати о воплощении Божии. И п?рвое Давидъ, глаголя: «Рече Господь Господеви моему: сяди од?съную мене, дондеже положю врагы твоя подножье ногама твоима». [224] И пакы: «Рече Господь къ мн?: сынъ мой еси ты, азъ днесь родих тя». [225] Исая же рече: «Не солъ, ни в?стьникъ, но самъ Господь, пришедъ, спасеть ны». [226] И пакы: «Яко д?тищь родися намъ, ему же бысть начало на рам? его. И прозовется имя его “велика св?та ангелъ” и велика власть его, и миру его н?сть конца». [227] И пакы: «Се въ утроб? д?вая зачат и родить сынъ, и прозовуть имя ему Еммануилъ». [228] Мих?я же рече: «Ты Вифлеоме, доме Ефрантовъ, еда не многъ еси быти в тысящах Июдовах?  Ис тебе бо ми изидет стар?йшина быти въ князех въ Израили; исходъ его от дний в?ка. Сего ради дасться до времени ражающая родит, и прочии от братья его обратятся на сыны Израилевы». [229] Иеремия же рече: «Се Богъ наш, и не въм?нится инъ к нему. Изъобр?те вьсякъ путь художьства, яко дасть Иякову, отроку своему. По сихъ же на земли явися и съ челов?кы поживе». [230] И пакы: «Челов?къ есть, и кто ув?сть, яко Богъ есть, яко челов?къ же умираеть». [231] Захарья же рече: «Не послушаша сына моего, и не услышю ихъ, глаголеть Господь». [232] Иос?й рече: «Тако глаголеть Господь: Плоть моя от нихъ». [233]
Прорекоша же и о страсти его, ркуще, якоже рече Исая: «О лют? души ихъ, понеже св?тъ золъ св?щаша, ркуще: Свяжемъ праведника». [234] И пакы той же рече: «Тако глаголеть Господь: Азъ не супротивлюся <. . . > ни глаголю противу. Плещи мои дах на раны, и ланит? мои на заушение, и лица своего не отвратих от студа заплеваниа». [235] Еремия же рече: «Приидите, въложим древо въ хл?бъ его, изътребимъ от земля животъ его». [236] Моис?й же рече о распятьи его: «Узрите жизнь вашю висящю предъ очима вашима». [237] И Давидъ рече: «Въскую шаташася языци». [238] Исая же рече: «Яко овьча на заколенье веденъ бысть». [239] Ездра же рече: «Благословенъ Богъ, распростеръ руц? свои и спаслъ Иерусалима». 
И о въскресении же его рькоша. Давидъ: «Въстани, Боже, суди земли, яко ты насл?диши въ вс?х странах». [240] И пакы: «Да въскреснеть Богъ, и разидутся врази его». [241] И пакы: «Въскр?сни, Господи Боже мой, да възнесеться рука твоя». [242] Исая же рече: «Сходящии въ страну и с?нь см?ртьную, св?тъ восияеть на вы». [243] Захарья же рече: «Ты въ крови зав?та твоего испустилъ еси ужникы своя от рова, не имущи воды». [244] И ино много пророчьствова о немъ же, и събыстся все. 
Рече же Володимиръ: «То въ кое время събысться се?  И было ли се есть?  Еда ли топ?рво хощет быти се? » И философъ же, отв?щавъ, рече ему, яко «Уже преже сьбысться все, егда Богъ въплотися. Якоже преже ркох, жидомъ пророкы избивающим, цесаремъ ихъ законы преступающим, предасть я на расхыщение въ пленъ, и ведени быша въ Асурию, гр?хъ ради их, и работаша тамо л?т 70. И по семъ възвратишася на землю свою, и не б? у нихъ цесаря, но архиер?и обладаху ими <. . . > до Ирода иноплеменьника, иже облада ими. [245]
В сего же власть, в л?то 5000 и 500 посланъ бысть Гаврилъ въ Назарефъ къ д?вици Марьи, от кол?на Давидова, рещи ей: «Радуйся, обрадованная, Господь с тобою! »[246] И от слова сего зачатъ Слово Божие во утроб?, и породи сына, и нарече имя ему Исусъ. И се волъсви приидоша от въстока, глаголюще: «Кде есть рожийся цесарь жидовескъ?  Вид?хом зв?зду его на въстоци, приидохом поклонится ему». Слышавъ же се, Иродъ цесарь смятеся, и всь Иерусалимъ с нимъ, и, призвавъ книжникы и старци людьскыя, въпрашаше: «Кде Христосъ ражается? » Они же р?ша ему: «Въ Вифлеом? июд?йст?мь». Иродъ же, се слышавъ, посла, рекъ: «Изб?йте младенца сущаа до дву л?ту». Они же, шедше, избиша младениць 14 000. Марья же, убоявшися, скры отроча. Иосифъ же съ Мариею, поимъ отроча и б?жа въ Егупетъ, и бысть ту до умертвия Иродова. Въ Егупте же явися аньг?лъ Иосифу, глаголя: «Въстани, поими отроча и матерь его и иди в землю Израилеву». Пришедъшю же ему, вселися въ Назарефъ. И възрастъшю же ему и бывшю ему л?т 30, нача чюдеса творити и пропов?дати царство небесное. Изъбра 12 и яже ученикы себ? нарече, и нача чюдеса творити велика: мертвыя въскрешати, прокаженыя очищати, хромыя ходити, сл?пымъ прозр?нье творити, и ина многа чюдеса велика, якоже б?ша пророци прорекли о немъ, глаголюще: «Тъ недугы наша иц?ли, и болезни подъя». И крестися въ Иердан? от Ивана, [247] показая новымъ людем обновление. Крестившю же ся ему, и се отв?рзошася небеса, и Духъ сходящь зраком голубиномъ на нь, и глас глаголя: «Се есть сынъ мой възлюбленый, о немъже благоизволих». [248] И посылаше ученикы своя пропов?дати царство небесное и покаяние въ оставленье гр?ховъ. И хотя исполнити пророчьство, и нача пропов?дати, яко подобает сыну челов?чьскому пострадати, и распяту быти, и въ 3 день въскреснути. И учащю ему въ церкви, архиер?и исполнишася зависти и книжници искаху убити ?и, и емъше ?и, ведоша ?и къ иг?мону Пилату. [249] Пилатъ же, испытавъ, яко безъ вины предаша ?и, хот? пустити ?и. Они же р?ша ему: «Аще того пустиши, не имаеши быти другь кесареви». Пилатъ же повел?, да ?и расъпнут. Они же, поемъше Исуса, ведоша ?и на м?сто краньево, [250] и ту ?и распяша. И бысть тма по всей земли от шестаго часа до 9-го, и при 9-мь час? испусти духъ Исусъ. И церковьная запона раздрася надвое, и мертвии въстаяху мьнози, имъже повел? въ раи быти. И снемъше же ?и съ креста, положиша ?и въ гроб?, и печатьми запечаташа гробъ людье же жидовьстии, и стражи приставиша, ркуще: «Еда украдуть и нощью ученичи его». Онъ же въ 3 день въскресе. И явися учеником, и въскресъ изъ мертвыхъ, рекъ имъ: «Идете въ вся языкы и научите вся языкы, крестяще во имя Отца и Сына и Святаго Духа». И пребысть с ними 40 дний, являяся имъ по въскресении. И егда исполнися дьний 40, повел? имъ ити на гору Елеоньскую. И ту явися имъ и, благословивъ я, рече имъ: «Сядете въ град? Иерусалим?, дондеже послю об?тование Отца моего». И егда възношашеся на небо, ученикы поклонишася ему. И възъратишася въ Иерусалимъ и бяху воину въ церкви. И егда скончася днии 50, сниде Духъ Святый на апостолы, и приимъше об?тование Святаго Духа, разидошася по вьселен?й, учаще и крестяще водою». 
Рече же Володимиръ къ философу: «Что ради от жены родися, и на дьрев? распятъся, и водою крестися? ». Философъ же рече ему: «Сего ради, понеже исп?рва родъ челов?чьскый женою съгр?ши: дьяволъ прел?сти Евгою Адама, и отпаде рая; тако же и Богъ отм?стье створи дьяволу, женою п?рв?е поб?женье бысть дьяволу, женою бо п?рьв?е[251] испадение бысть Адаму из раа; от жены же пакы въплътися Богъ и повел? в рай ити в?рным. А еже на древ? распяту быти, сего ради, яко от древа вкушь и испаде породы; Богъ же на древ? страсть приать, да древом диаволь поб?жен будет, и от древа праведнаго приимут праведнии. А еже водою обновление, понеже при Нои умножившемъся гр?хом въ челов?цех, и наведе Богъ потопь на землю и потопи челов?кы водою. Сего ради рече Богъ: «Понеже погубих водою челов?кы гр?х ради их, нын? же пакы водою очищу гр?хы челов?ком обновлениемь водою», ибо жидовьскый род въ мори очистишася от египетскаго злаго нрава, понеже вода изначала бысть пръвое; рече бо, и Духъ Божий ношашеся връху воды, еже бо и нын? крестятся водою и Духом. Проображение бысть пръвое водою, якоже Гедеон прообрази. Егда прииде к нему аггелъ, веляше ему ити на мадиама, онъ же, искушая, рече къ Богу, положивь руно на гумн?, рекь: «И аще будет по всей земли роса, а на рун? суша. . . ». И бысть тако. Се же прообрази, яко иностраны б?ша преже суша, а жидове — руно, посл?же на странах роса, еже есть святое крещение, а на жид?х суша. И пророци же пропов?даша, яко водою обновление будет. 
Апостолом же учащим по вселенней в?ровати Богу, их же учение и мы, греци, приахом, и вся вселеннаа в?рует учению их. Нарекль же есть Богъ един день, в он же хощет судити, пришедый, живым и мертвым и въздати комуждо по д?лом их: праведному царство небесное, и красоту неизреченную, веселие без конца, и не умирати в в?кы, а гр?шником — мука огненна, и червь неусыпаемый, и муц? не будет конца. Сице же будут мучениа, иже не в?руют Господу нашему Иисус Христу: мучими будут въ огни, иже ся не крестит». И се рекь, показа ему запону, на нейже б? написано судище Господне, показываше же ему одесную праведныа въ веселии предъидуща в рай, а ошуюю — гр?шныа, идущих въ муку. Вълодимер же, въздохнувь рече: «Добро сим одесную, горе же сим ошуюю». Он же рече: «Аще хощеши одесную стати, то крестися». Вълодимеръ же положи на сердци своем, рекь: «Пожду еще мало», хотя испытати о вс?х в?рах. Вълодимер же, сему дары многы въдавь, отпусти съ честию великою. 
В л?то 6495. Съзва Вълодимерь бояры своя и старци градскыа и рече имь: «Се приходиша къ мн? болгаре, рекуще: “Приими закон нашь”. По сем же приидоша н?мци, и тые хваляху закон свой. По сих приходиша жидове. Сих же посл?ди приходиша и греци, хуляще вс? законы, свой же хваляще, и много глаголаша, сказующе от начала миру. Суть же хитро сказающе, яко и другый св?тъ пов?дают быти, и чюдно слышати их: да аще кто, д?еть, в нашю в?ру ступить, то паки, умеръ, станеть, и не умрети ему в в?ки, аще ли в-ынъ законъ ступить, то на ономъ св?т? в огн? гор?ти. Да что ума придасте?  что отв?щаете? » И р?ша бояре и старци: «В?си, княже, яко своего никтоже не хулить, но хвалить. Аще хощеши испытати гораздо, то имаши у собе мужи: пославъ, испытай когождо ихъ службу, и кто како служить Богу». И бысть люба р?чь князю и вс?мъ людемъ. Избраша мужи добры и смыслены, числомъ 10, и р?ша имъ: «Идете первое в Болгары, испытайте в?ру ихъ и службу». Они же идоша и, пришедше, видиша скв?рная д?ла ихъ и кланяние вь ропати, и придоша в землю свою. И рече имъ Володим?ръ: «Идете пакы в н?мц? и сглядайте такоже, и оттуду идете въ Гр?кы». Они же придоша в н?мц? и сглядавше церковь и службу ихъ, и придоша к Цесарюграду и внидоша къ цесарю. Цесарь же испыта, коея ради вины придоша. Они же испов?даша ему вся бывшая. Се слышавъ цесарь и рад бысть, и честь велику створи имъ въ тъ день. Наутр?я же посла къ патр?арху, глаголя сице: «Придоша русь, пытающе в?ры нашея, да пристрой церковь и крилосъ и самъ причинися въ святительския ризы, да видять славу Бога нашего». И си слышавъ патр?архъ и повел? созвати крилось всь, и по обычаю створи празникъ, и кадила вьжгоша, и п?ния ликы составиша. И иде и цесарь с ними во церковь, и поставиша я на пространьн? м?ст?, показающе красоту церковьную, и п?нья, и службу архиер?йскы, и предстоянья дьяконъ, сказающе имъ служение Бога своего. Они же въ изум?ньи бывше и удивившеся, похвалиша службу ихъ. И призвавша я цесаря Васил?й и Костянтинъ, [252] и р?ста имъ: «Идете в землю вашю». И отпустиша я с дары великы и с честью. Они же придоша в землю свою. И созва князь бояры своя и старца, рче Володимеръ: «Се придоша послании нами мужи, да слышимъ от нихъ бывшее», и рече имъ: «Скажите предъ дружиною». Они же р?ша, яко «ходихомъ первое в Болгары и смотрихомъ, како ся кланяють въ храмин?, рекше в ропат?, стояще бес пояса: и поклонивься, сядет и глядить с?мо и овамо, акы б?шенъ, и н?сть веселия у нихъ, но печаль и смрадъ великъ. И н?сть добръ законъ ихъ. И придохомъ в Н?мц? и видихомъ службу творяща, а красоты не видихомъ никоеяже. И придохом же въ Гр?кы, и ведоша ны, идеже служать Богу своему, и не св?мы, на небеси ли есмы были, или на земл?: н?сть бо на земли такого вида или красоты такоя, недоум?емь бо сказати. Токмо то в?мы, яко онъд? Богъ съ челов?кы пребываеть, и есть служба ихъ паче всих странъ. Мы убо не можемь забыти красоты тоя — всякъ бо челов?къ, аще преже вкусить сладка, посл?ди же <. . . > не можеть горести прияти — тако и мы не имамъ сде жити». Отв?щавъша же бояр? и р?ша: «Аще лихъ бы законъ гр?чкый, то не бы баба твоя Олга прияла кресщения, яже б? мудр?йши всих челов?къ». Отв?щав же Володим?ръ, рече: «То кде кресщение приимемь? ». Они же р?ша: «Кд? ти любо». 
И минувшу л?ту, в л?то 6496, иде Володимеръ с вои на Корсунь, град гр?чкый, и затворишася корсуняни въ град?. [253] И ста Володим?ръ об онъ полъ града в лимени, вьдале града стр?лище едино. И боряхуся кр?пко горожан? с ними. Володимеръ обьстоя град. И изнемогаху людие въ град?, и рече Володимеръ к гражаномъ: «Аще ся не вдасте, имамъ стояти за три л?та». Они же не послушаша того. Володимеръ же изряди воя своя и повел? приспу сыпати к граду. Сим же спущимъ, корсуняне, подкопавше ст?ну градьскую, крадяху сыплемую перьсть и ношаху к соб? в град, сыплюще посред? града. Вои же присыпаху боле, и Володимеръ стояше. И се мужь именемь Анастасъ корсунянинъ стр?ли, написавъ на стр?л?: «Кладези, яже суть за тобою от вьстока, ис того вода идеть по труб?, копавше, преимете воду». Володимеръ же, се слыша, възр?въ на небо, и рече: «Аще ся сбудеть, се имамъ креститися». И ту абье повел? копати прекы трубамъ, и переяша воду. И людье изнемогаху жажею водною и предашася. И вниде Володимеръ въ град и дружина его, и посла Володимиръ къ цесареви, Василию и Костянтину, глаголя сице: «Се град ваю славный взях; слышю же се, яко сестру имаете д?вою, да аще ея не вдасте за мя, то створю граду вашему, яко и сему створихъ». И се слышавша цесаря, быста печална, посласта в?сть, сице глаголюще: «Не достоить крестьяномъ за поганыя посягати и даяти. Аще ли ся крестиши, то приимеши се и получиши царство небесное, и с нами единов?рникъ будеши. Аще ли сего не хощеши створити, не можев? дати сестры своей за тя». И с? слышавъ Володим?ръ и рече посланымъ от цесарю: «Глаголите цесарема тако, яко азъ кресщюся, яко испытахъ преже сихъ дний законъ вашь, и есть ми любъ, и в?ра ваша и служение, иже ми испов?даша послании нами мужи». И се слышавша цесаря и рада быста, и умолиста сестру свою, именемь Анну, и посласта к Володимеру, глаголющи: «Крестися, тогда послев? сестру свою к тоб?». И рече Володимиръ: «Да пришедше съ сестрою вашею крестять мя». И послушаста цесаря и посласта сестру свою и сановникы н?кыя и прозвутеры. Она же не хотяше ити яко в поганыя, [254] и рече им: «Луче бы ми сде умрети». И р?ста ей брата: «Еда како обратить Богъ Рускую землю в покаяние, а Гр?чкую землю избавиши от лютыя рати. Видиши ли колико зло створиша русь гр?комъ?  Нын? же, аще не идеши, то же имуть творити намъ». И одва принудиста. Она же, вс?дши в кубару, ц?ловавши ужикы сво? с плачемь, поиде чресъ море. Яко приде ко Корсуню, и изл?зоша корсуняни с поклономъ, и введоша ю въ градъ, и посадиша ю в полат?. По Божью же строенью вь се время разбол?лся Володимиръ очима и не видяше ничтоже, и тужаше велми, и не домышляше, что створити. И посла къ нему цесариця, рекуще: «Аще хощеши болезни сея избыти, то вьскор? крестися, аще ли ни, то не имаеши избыти сего». И си слышавъ, Володимеръ рече: «Аще се истина будет, поист?н? великъ Богъ крестьянескь». И повел? крестити ся. И епископъ же корсуньскый с попы цесарицины, огласивъ ?и, и крести Володим?ра. И яко возложи руку на нь, и абье прозр?. Видив же се Володимеръ напрасное исц?ление и прослави Бога, рекъ: «То первое увид?хъ Бога истиньнаго». Си же увидивше дружина его, мнози крестишася. Крести же ся въ церкви святое Софьи, [255] и есть церкви та стояще в Корсуни град?, на м?ст? посред? града, идеже торгъ д?ють корсунян?; полата Володим?ря воскрай церкви стоить и до сего дни, а цесарицина полата за олътаремь. По кресщении же приведе цесарицю на обручение. 
Се же не св?дуще право, глаголють, яко крестился есть в Кыев?, инии же р?ша — в Василев?, друзии же р?ша инако сказающе. 
И кресщену же Володимеру в Корсуни, предаша ему в?ру крестьяньскую, рекуще сице: «Да не прельстять тебе н?ции от еретикъ, но в?руй, сице глаголя: «В?рую вь единого Бога Отца, вседержителя, творца небу и земл?» и до конца в?ру сию. И пакы: «В?рую въ единого Бога-Отца нерожена, и вь единого Сына рожена, и въ единъ Святый Духъ исходящь: три собьства св?ршена, мысльна, разд?ляема числомъ и собьствомь, а не божествомъ, разд?ляеть бо ся не разд?лно, и совокупляеться неразм?сно. Отець бо, Богъ-Отець, присно сый пребываеть въ отечьств?, нероженъ, безначаленъ, начало, вина всимь, единемь нерожениемь стар?й сы Сыну и Духови. От него же ражаеться Сынъ преже всих в?къ, исходить же Духъ Святый и безъ времене и бес т?ла; вкуп? Отець, вкуп? Сынъ, вкуп? Духъ Святый есть. Сынъ подобосущенъ и безначаленъ <. . . >, рожениемь точию разнествуя Отцю и Духу. Духъ есть пресвятый, Отцю и Сыну подобосущенъ и присносущенъ. [256] Отцю бо отечьство, Сыну же сыновьство, Святому Духу исхожение. Ни Отець бо въ Сынъ или въ Духъ преступаеть, ни Сынъ въ Отца и Духа, ни Духъ въ Сынъ или въ Отець, неподвижна бо свойствия. Не трие бози — единъ Богъ, понеже едино божество вь трехъ лицих. Хот?ньем же Отца же и Духа свою спасти тварь, отечьскых ядръ, иже не отступи, сшед и вь д?вичьское ложе пречистое, акы Божье с?мя вшед и плоть съдушьвну, и словесну же, и умну, не преже бывшю, приимъ, изииде Богъ воплощенъ, родивыся неизр?ченьн? и д?вство матери схрани нетл?ньно, не смятение, ни разм?шение, ни изм?нения пострадавъ, но пребывь еже б?, прием рабий зракъ истиною, а не мечтаниемь, всячьскы, разв? гр?ха, намъ подобенъ бывъ. Волею родися, волею бо взалка, волею вжада, волею трудися, волею устрашися, волею умре, истиною, а не мечтаниемь, вся св?ршена, не оклеветаньныи страсти челов?чества. Распятъ же ся, смерти вкуси безъгр?шный и въскресъ въ своей плоти, и, не в?д?вши истл?ния, на небеса вьзыиде и седе одесную Отца. И придеть же пакы съ славою судити живымъ и мертвымъ, якоже взииде сь своею плотью, тако и снидеть. 
К сим едино кресщение испов?даю водою и духомъ, приступаю кь пречистымъ тайнамъ, в?рую вь истину т?ло и кровь, и приемлю церковьная предания, и кланяюся честнымъ иконамъ, кланяюся древу честному и кресту, и всякому кресту и святымъ мощемь и святымь сьсудомъ. В?руй же семи сборъ святыхъ отець, [257] иже есть первый в Никии 300 и 18, иже прокляша Арья и пропов?даша в?ру непорочну и праву. Вторый же сборь в Костянтин?град? святыхъ отець 100 и 50, иже прокляша Македонья духоборца и пропов?даша Троицю единосущную. 3-й же сборъ въ Ефес? святыхъ отець 200 на Несторья, егоже прокленше, пропов?даша святую Богородицю. 4-й сборъ в Халкидон? святыхъ отець 600 и 30 на Евтуха и Диоскора, еюже прокленше святии отци, изъгласивше свершена Бога и св?ршена челов?ка Господа нашего Исуса Христа. 5 сборъ въ Цесар?град? святыхъ отець 100 и 60 и 5 на Ерегенова предания и на Евагрия, ихже прокляша святии отци. 6-й сборъ Цесар?град? святыхъ отець 100 и 70 на Сергиа и Кура, ихже прокляша святии отци. 7-й сборъ в Никеи святыхъ отець 300 и 50, прокляша, иже не поклоняються иконам. 
Не приимай же от латын? учения, их же учение развращено: вл?зъше бо вь церковь, не покланяються иконамъ, но стоя поклониться <. . . > и, поклонився, напишеть кресть на земли и ц?луеть, и вьстанеть простъ ногама на немь, да, легъ, ц?луеть, а вьставь попираеть. Сего бо апостоли не предаша: предали суть апостоли крестъ поставленъ ц?ловати, иконы предаша. . Лука бо еуангелистъ, первое написавъ, посла вь Римъ. «Якоже глаголеть Васил?й, икона на первый образъ приходить». [258] Пакы же землю глаголють матерью. Да аще имъ есть земля мати, то отець имъ есть небо, искони створи Богъ небо и такоже землю. Тако глаголють: «Отче нашь, иже еси на небеси». Аще ли по сихъ разуму земля есть мати, почто плюете на матерь свою?  Да с?мо ю лобызаете, а семо ю скв?рните?  Сего же римлян? не творяху, но исправляху на всих сбор?х, сходящеся от Рима и от всихъ престолъ. На первомъ сбор?, иже на Арья, иже в Никеи, от Рима преже Селивестръ посла епископы и прозвутеры, а от Александрия Афанасия, от Цесаряграда Митрофанъ посла епископы от себе, и тако исправляху в?ру. На вторемь же сбор? от Рима Дамасъ, а от Александр?а Тимоф?й, от Антиохия Мелетий, Курилъ Ерусалимскый, Григор?й Богословець. На третьемь же сбор? Келестинъ Римьский, Курилъ Александрийский. На 4 же сбор? Леонтий Римьскый, Анатол?й Цесаряграда, Увеналий Ерусалимскый. На пятомъ сбор? Римьский Вилигий, Евьтухий Цесаряграда, Аполинарий Александрийский, Домнинь Антиохийскый. На шестом сбор? от Рима Агафонь, Георгий Цесаряграда, Феофанъ Антиохийскый, от Александрия Петръ мнихъ. На 7-мь сбор? Андрианъ от Рима, Тарасий Цесаряграда, Политьянь Александр?йскый, Феодоръ Антиохийскый, Илья Ерусалимскый. Сии вси съ своими епископы и, сходящеся, и правяху в?ру. По семемь же сбор? Петръ Гугнивый[259] сь иними шедъ в Римъ и пр?столъ вьсхытивъ, развративъ в?ру, отв?ргься престола Ерусалимьскаго, и Александр?йскаго, и Цесаряграда и Антиохийскаго. И возмутиша Италию всю, с?юще учение свое раздно, т?м же держать не в одино съглашение в?ру, но раздно: овии бо попов?, одиною женою оженився, служать, а друзии до семи женъ поимающе служать, ина же многа раздно держать, ихже блюдися учения. Пращають же гр?хы на дару, еже есть зл?е всего. Богъ да хранить ть, княже, от сего». 
Володимеръ же поимъ цесарицю, и Настаса, и попы корсуньскыя, мощи святаго Климента[260] и Фива, ученика его, и поима сьсуды церковныя, иконы на благословенье себе. Постави же церковь святаго Иоана Предтечю в Корсун? на гор?, иже ссыпаще сред? града, крадуще приспу, и яже и церкви стоить и до сего дни. Взяша же, идя, м?дян? 2 капищи, и 4 кон? м?дяны, иже и нын? стоять за святою Богородицею, яко иже нев?дуще мнять я мраморяны суща. Вдасть же за в?но Корсунь гр?комъ цесариц? д?ля, а самъ прииде Кыеву. И яко приде, повел? кумиры испроврещи, овы ис?щи, а другыя огньви предати. Перуна же повел? привязати кь коневи хвосту и влещи с горы по Боричеву на Ручай, и 12 мужа пристави бити жезлиемь. Се же не яко древу чюющю, но на поругание б?су, иже прильщаше симъ образомъ челов?кы, да возм?стье прииметь от челов?къ. «Велий еси, Господи, чюдная д?ла твоя! »[261] Вчера чьстимь от челов?къ, а днесь поругаем. И вл?кому же ему по Ручаеви кь Дн?пру, плакахуся его нев?рнии людье, еще бо не бяху прияли кресщения. И привлекше, и вринуша ?и въ Дн?пръ. И пристави Володимеръ, рекъ: «Аще кде пристанеть, вы-то отр?вайте его от берега, доньдеже порогы проидеть, тогда охабитеся его», Они же повел?ное створиша. Яко пустиша и?, и проиде сквоз? порогы, изв?рже и? в?тръ на р?нь, яже и до сего дни словет Перуня р?нь. По сем же Володимиръ посла послы своя по всему граду, глаголя: «Аще не обрящеться кто заутра на р?ц?, богатъ ли, убогь, или нищь, или работенъ — противникъ мн? да будеть». И се слышавше, людье с радостью идяху, радующеся и глаголаху: «Аще бы се не добро было, не бы сего князь и бояри прияли». Наутр?я же изииде Володим?ръ с попы цесарицины и корсуньскыми на Дн?пръ, и снидеся бе-щисла людий, [262] И вл?зоша вь воду и стояху ови до ше?, а другии до персий, млад?и же по перси от берега, друзии же младенци держаще, св?ршении же бродяху, попов? же, стояще, молитвы творяху. И бяше видити: радость велика на небеси и на земли, толико душь спасаемых, а дьяволъ стенаше, глаголя: «Увы мн?, яко отсюду прогонимь есмь!  Зд? бо мн?хъ жилище им?ти, яко сде не суть учения апостолскаа, ни суть в?дуще Бога, но веселяхуся о служб? ихъ, еже служаху мн?. И се уже поб?жаемь есмь от нев?гласа сего, а не от апостолъ и мученикъ, и ни имамъ уже царствовать во странах сихъ». Крестившим же ся людемь, идоша когождо в домы своя. Володим?ръ же радъ бывъ, яко позна Бога самъ и людие его, и възр?въ на небо и рече: «Боже великый, створивый небо и землю!  Призри на новыя люди своя, вдай же имъ, Господи, ув?дити тебе, истеньнаго Бога, якоже увидиша страны крестьяньскыя, и утверди у нихъ в?ру правую и несъвратну, мн? помози, Господи, на супротивнаго врага, да, над?юся на тя и на твою державу, поб?жаю козни его». И се рекъ, повел? рубити церькви и поставляти по м?стомъ, идеже стояше кумиры. И постави церковь святаго Василья на холм?, ид?же стояше кумири — Перунъ и прочии, идеже требы творяху князь и людье. И нача ставити по градомъ церкви и попы, и людие на кресщение приводити по всемъ градом и селомъ, И, пославъ, нача поимати у нарочитой чади д?ти, и даяти на учение книжное. А матери же чадъ своихъ плакахуся по нихъ, и еще бо ся бяху не утв?рдил? в?рою, но акы по мерьтв?ц? плакахуся. 
Симь же раздаянымъ на учение книжное, и сбысться пророчество на Руской земл?, глаголящее: «Вь оны дни услышать глусии словеса книжная, яснъ будеть языкъ гугнивыхъ». [263] Си бо не б?ша пр?ди слышали словеса книжная, но по Божью строенью и по милости своей помилова Богъ, якоже рече пророкъ: «Помилую, егоже хощю». [264] Помилова бо ны «Пакы банею бытия и обновлениемь духа», [265] по изволению Божию, а не по нашим д?ломъ. Благословенъ Господь Иисусъ Христосъ, иже възлюби новыя люди, Рускую землю, и просв?ти ю крещениемь святымь. Т?мже и мы припадаемь к нему, глаголюще: «Господи Иисусе Христе!  Что ти въздамъ о всихъ, яже ты въздасть намъ, гр?шнымъ сущимъ?  Недоумеемь противу даромъ твоим въздати». «Велий бо еси и чюдна д?ла твоя, и величью твоему н?сть конца. В роды и родъ въсхвалимъ д?ла твоя», [266] рекуще съ Давидомъ: «Придете, възрадуемься Господеви и воскликнемь Богу, Спасу нашему. Варимъ лице его испов?даниемь»; [267] «Испов?дающеся ему, яко благъ, яко въ в?кы милость его», яко «избавилъ ны еси от врагъ наших», [268] рекше от идолъслужитель. И пакы рчемь съ Давидомъ: «Воспойте Господеви п?снь нову, воспойте Господеви вся земля, воспойте Господеви, благословите имя его, благов?стите день от дни спасение его, възв?стите вь языц?хъ славу его и во вс?хъ людехъ чюдеса его, яко велий Господь, хваленъ з?ло», [269] «И величью его н?сть конца». [270] Колика ти радость: не единъ, ни два спасаеться!  Рече бо Господь: «Яко радость бываеть на небеси о единъмъ гр?шниц? кающемся». [271] Се же не единъ, ни два, но бещисленое множьство к Богу приступиша, святымь кресщениемь просв?щени. Якоже пророкъ рече: «Въскроплю на вы воду чисту, и очиститеся от идолъ ваших и гр?хъ ваших». [272] И пакы другый пророкъ рче: «Кто яко Богъ отъемля гр?хы и преступая неправду?  Яко хотяй милостивь есть. Тъ обратить и ущедрить ны, погрузи гр?хы наша въ глубин?». [273] Ибо Павелъ глаголеть: «Братья, елико насъ креститься въ Христа Иисуса, и въ смерть его крестихомся, погребохомся убо с нимъ крещениемь вь смерть; да якоже въста Христосъ от мертвых съ славою отчею, якоже и мы въ обновлении житья поидемь». [274] И пакы: «Ветхая мимоидоша, и се быша нова». [275] «Нын? приближися намъ спасение, нощь успе, а день приближися». [276] «Им же прив?дение обр?тохомъ в?рою» князя нашего Володимера «вь благодать сию, им же восхвалимся и стоимъ». [277] «Нын? же свободивъшеся от гр?ха, поработившеся Господеви, имате плодъ вашь вь священие». [278] Т?мже долъжни есми рабътати Господеви, радующеся ему. Рече бо Давидъ: «Работайте Господеви съ страхомъ и радуйтеся ему с трепетомъ». [279] Мы же вопиемь къ владыц? Богу нашему, глаголюще: «Благословенъ Господь, иже не дасть насъ в ловитьву зубомъ их. С?ть скрушися, и мы избавлени быхомъ»[280] от прелести дьяволя. «И погыбе память его с шюмомъ, и Господь вь в?кы пр?бываеть», [281] хвалимъ от рускихъ сыновъ, поемь въ Троици, а д?мони проклинаемы от благов?рныхъ мужь и от гов?иньныхъ женъ, иже прияли суть кресщение, покаяние вь отпущение гр?ховъ, нови людье крестьяньстии, избрани Богомъ». 
Володимиръ же просв?щенъ самъ, и сынови его, и земля его. Б? бо у него сыновь 12: Вышеславъ, Изяславъ, Святополкъ, и Ярославь, Всеволодъ, Святославъ, Мьстиславъ, Борисъ и Гл?бъ, Станиславъ, Позвиздъ, Судиславъ. И посади Вышеслава в Нов?город?, а Изяслава в Полотьсц?, а Святополка в Туров?, Ярослава в Ростов?. И умершю же стар?йшому Вышеславу в Нов?город?, и посади Ярослава в Нов?город?, а Бориса в Ростов?, а Гл?ба вь Муром?, Святослава в Дерев?х, Всеволода в Володим?р?, Мьстислава вь Тмуторокан?. И рече Володимеръ: «Се не добро есть: мало городовъ около Кыева». И нача ставити городы по Десн?, и по Устрьи, и по Трубешеви, и по Сул?, и по Стугн?. [282] И поча нарубати мужи лутши от словенъ, и от кривичъ, и от чюдии, и от вятичь, и от сихъ насели и грады; б? бо рать от печен?гъ. И б? воюяся с ними и одоляя имъ. 
Въ л?то 6497. Въ л?то 6498. 
В л?то 6499. По сем же Володимиру живущю в закон? крестьяньст?м, и помысли создати каменую церковь святыя Богородица, [283] и, пославъ, приведе мастеры от Грькъ. Заченшю здати, яко сконча зижа, украси ю иконами и поручивъ ю Настасу Корсунянину, и попы корсуньския пристави служити вь ней, вда ту все, еже б? взялъ в Корсуни: иконы, и ссуды церковныя и кресты. 
В л?то 6500. Володим?ръ заложи град Б?льградъ, [284] и наруби въ н от ин?хъ град, и много людий сведе в онь, и б? бо любя городъ сий. 
Въ л?то 6501. Иде Володимиръ на Хорваты. [285] Пришедшю же ему с войны хорватьской, и се печен?з? придоша по оной сторон? от Сулы, Володимеръ же поиде противу имъ. И уср?т? я на Трубеши на броду, кд? нын? Переяславль. И ста Володимеръ на сей стран?, а печен?з? на оной, и не см?яху си на ону сторону, и они на сю сторону. И при?ха князь печен?скый к р?ц?, и возва Володимира и рече ему: «Пусти ты свой мужь, а я свой, да ся борета. Да аще твой мужь ударить моимъ, да не воюемься за три л?та <. . . >. Аще ли нашь мужь ударить вашимъ, да воюемь за три л?та». И разидостася разно. Володимеръ же, пришедъ в товары, посла по товаромъ бирича, глаголя: «Н?тут? ли такаго мужа, иже бы ся ялъ с печен?жаниномъ брати? » И не обр?теся никд?же. И заутра при?хаша печен?з?, а свой мужь приведоша, а наших не бысть. И поча тужити Володим?ръ, сля по всимъ воемь своим. И приде единъ мужь старъ к нему и рече ему: «Княже!  Есть у мене единъ сынъ дома менший, а сь четырми есмь вышелъ, и онъ дома. От д?тьства си своего н?сть кто имъ ударилъ. Единою бо ми сварящю, оному же мнущю уснье, и разгн?вася на мя, преторже черевии руками». Князь же, се слышавъ, и рад бысть, и посла по нь борзо, и приведоша и? ко князю, и князь пов?да ему вся. Сьй же рече: «Княже!  Не в?мь, могу ли со нь, да искусите мя: н?туть ли вола, велика и силна? » И нал?зоша волъ силенъ, и повел? раздражити вола, и возложиша на нь жел?зо горяче, и пустиша вола. И поб?же волъ мимо нь, и похвати вола рукою за бокъ и выня кожю с мясы, елико ему рука я. И рече ему Володим?ръ: «Можеши ся с нимъ бороти ». И назавьтр?е придоша печен?з? и почаша звати: «Н?сть ли мужа?  Се нашь досп?ль». Володим?ръ же повел? той ночи обл?щися въ оружье. И выпустиша печен?з? мужь свой, и б? превеликъ з?ло и страшенъ. И выступи мужь Володим?ръ, и възр?въ печен?жинъ и посм?яся, — б? бо средний т?ломъ. И разм?ривше межи об?има полкома, и пустиша я к соб?. И ястася кр?пко, и удави печен?жинина в руку до смерти. И удари имь о землю. И вьскликоша русь, а печен?з? поб?гоша, а русь погнаша по нихъ, с?куще ?, и прогнаша их. Володим?ръ же, рад бывъ, и заложи городъ на броду томь и нарче и? Переяславль, зане перея славу отрокъ. [286] Володимиръ же великомь мужемь створи того и отца его. Володимиръ же възвратися вь Киевь с поб?дою и славою великою. 
Въ л?то 6502. Въ л?то 6503. 
Въ л?то 6504. Володимиръ же видивъ церковь св?ршену, и вшедъ в ню и помолися Богу, глаголя: «”Господи Боже!  Призри с небеси и вижь. Пос?ти винограда своего. И св?рши, яже насади десница твоя”, [287] люди сия новыя, имже обратилъ еси сердца в разумъ, познати тебе, истиньнаго Бога. И призри на церьковь сию, юже создахъ, недостойный рабъ твой, во имя рожьшая ти матери и приснод?выя Марья Богородица. И аще помолиться кто въ церкви сей, то услыши молитву его и отпусти вся гр?хы его молитвы ради пресвятыя Богородица». И помолившюся ему, и рекъ сице: «Се даю церкви сей свят?й Богородиц? от им?ния своего и от моих град десятую часть». И положи, написавъ, клятьву вь церкви сей, рекь: «Аще сего посудить кто, да будеть проклятъ». И вдасть десятину Анастасу Корсунянину. И створи же празникъ великъ в той день бояромъ и старцемь градьскым, и убогимъ раздая им?ние много. 
По сихъ же придоша печен?з? к Василеву, [288] и Володим?ръ с малою дружиною изыиде противу имъ. И съступившимся имъ, не могъ Володим?ръ ст?рьп?ти противу, подб?гь, ста под мостомъ, и одва укрыся от противных. И тогда об?щася Володим?ръ поставити церковь вь Василев? святое Преображение, б? бо празникъ Преображению Господню въ день, егда си бысть с?ча, Избывъ же Володим?ръ сего, постави церковь и творяше празникъ, варя 300 переваръ меду. И зваше бояры своя, и посадникы, и стар?йшины по всимъ градомъ, и люди многы, и раздаваше 300 гривенъ убогымъ. И празнова князь Володимеръ ту дний 8, и възвращашеться Кыеву на Успение святыя Богородица, [289] и ту пакы творяше празникъ св?тель, съзываше бещисленое множьство народа. Видяше же люди крестьяны суща, радовашеся душею и т?ломъ. И тако по вся л?та творяше. 
Б? бо любя книжная словеса, слыша бо единою еуангелие чтомо: «Блажении милостивии, яко т?и помиловани будуть», [290] и пакы: «Продайте им?ния ваша и дайте нищимъ», [291] и пакы: «Не <. . . > скрывайте соб? скровища на земли, идеже тля тлить и татье подъкоповаеть, но скрывайте соб? скровище на небесих, идеже ни тля тлить, ни татье крадуть», [292] и Давида глаголюща: «Благъ мужь милуя и дая», [293] Соломона слыша глаголюща: «Дая нищимъ, Богу в заемь даеть». [294] Си слышавъ, повел? нищю всяку и убогу приходити на дворъ на княжь и взимати всяку потребу: питье и яденье, и от скотьничь кунами. [295] Устрои же се: рек, яко «Немощнии, болнии не могуть доити двора моего», повеле устроити кола и, вьскладываше хл?бы, мяса, рыбы и овощь разноличьный и медъ въ бочках, а вь другыхъ квасы, возити по градомъ, [296] вьпрашающе: «Кде болнии, нищии, не могы ходити? » И т?мь раздаваху на потребу. И се же творя людемь своимь: по вся нед?ля устави по вся дни на двор? вь гридници пиръ творити и приходити бояромъ, и гридьмъ, и соцькимъ, и десятникомъ[297] и нарочитымь мужемь и при княз? и безъ князя. И бываше на об?д? томь множьство от мясъ, и от скота и от зв?рины, и бяше же изобилью всего. Егда же подопьяхуться, и начаху роптати на князя, глаголюще: «Зло есть нашимъ головамъ: да намъ ясти древяными лжицами, а не сребряными». И се слышавъ, Володимиръ повел? исковати лжици сребряны ясти дружин?, рекъ сице, яко «Сребромъ и златомъ не имамъ нал?сти дружины, а дружиною нал?зу сребро и злато, яко д?дъ мой и отець мой <. . . > доискася дружиною злата и сребра». Б? бо любяше Володимиръ дружину, и с ними думаа о строеньи землинемь, и о устав? земленемь, и о рат?хъ. И б? живя с князи околными его миромъ: с Болеславомъ Лядьскымъ, и сь Стефаномъ Угорьскымъ и съ Ондроникомъ Чьшьскымъ. [298] И б? миръ межи ими и любы. И живяше Володимиръ въ страс? Божии. И умножишася разбоев?, и рече епископи Володимеру: «Се умножишася разбойници, почто не казниши? » Он же рче: «Боюся гр?ха. » Они же р?ша ему: «Ты поставленъ еси от Бога на казнь злымъ, а на милование добрымъ. Достоить ти казнити разбойника, нъ съ испытаниемь». Володимеръ же отв?ргъ виры и нача казнити разбойникы <. . . >. И р?ша епископы и старци: «Рать многа, а еже вира, то на конихъ и на оружьи буди». И рече Володимиръ: «Да тако буди». И живяше Володимиръ по устроению д?дню и отню. 
Въ л?то 6505. Володимеру шедшю к Новугороду по в?рхъние во? на печен?гы, б? бо рать велика бес пересту. В то же время ув?даша печен?з?, яко князя н?ту, придоша и сташа около Б?лагорода. И не дадяхуть выл?сти из града. Б? бо голодъ великъ вь град?, и не лз? Володимиру помочи, и не б? лз? поити ему, и еще бо ся бяхуть не собрали к нему вои, печен?гь же б? множьство много. И удолжишася, остояче вь град? люди, и б? глад великъ. И створиша в?че вь град? и р?ша: «Се хочемь помрети от глада, а от князя помочи н?тъ. Да луче ли ны умрети?  Вдадимся печен?гомъ, да кого ли оживят, кого ли умертвять, уже помираемь от глада». И тако св?тъ створиша. И б? же одинъ старець не былъ в в?чи томь, вьпрашаше: «Что ради створиша в?че людье? » И пов?даша ему, яко утро хотять ся людье передати печен?гомъ. Се же слышавь, посла по стар?йшины градьскыя и рече имъ: «Слышахъ, яко хочете передатися печен?гомъ». Они же р?ша: «Не ст?рпять людье голода». И рече имъ: «Послушайте мене, не предайтеся за три дни, и азъ что вы велю и створите». И они же ради и об?щашася послушати. И рече имъ: «Сберете по горьсти овса, или пшениц?, ли отруб». Они же, шедше, ради снискаху. И повел? женам створити ц?жь, в немже варять кисель, и повел? копати кладязь, и вьставити тамо кадь, и налья ц?жа кадь. И повел? копати другий кладязь и вьставити тамо другую кадь. Повел? имь искати меду. Они же, шедше, взяша лукно меду, б? бо погребено вь княжи медуши. И повел? росытити воду велми и вьльяти вь кадь и в друземь кладяз? тако. Наутр?я ж
Повесть временных лет. txt
Открыть в приложении "Google Документы"
Повесть временных лет. txt.  На экране. 